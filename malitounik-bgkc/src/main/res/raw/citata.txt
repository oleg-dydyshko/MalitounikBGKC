Я Гасподзь, Бог твой... Хай ня будзе ў цябе іншых багоў перад абліччам Маім (1 запаведзь, Выхад 20:2-3)
Не рабі сабе куміра і ніякай выявы таго, што на небе ўгары, і што на зямлі ўнізе і што ў вадзе ніжэй зямлі (2 запаведзь, Выхад 20:4)
Не вымаўляй імя Госпада, Бога твайго, марна, бо Гасподзь не пакіне без пакараньня таго, хто вымаўляе імя Яго марна (3 запаведзь, Выхад 20:7)
Памятай дзень суботні, каб сьвяціць яго; шэсьць дзён працуй і рабі ўсякія дзеі твае, а дзень сёмы - субота Госпаду, Богу твайму: не рабі ў гэты ніякай працы...  таму дабраславіў Гасподзь дзень суботні і асьвяціў яго (4 запаведзь, Выхад 20:8-11)
Шануй бацьку твайго і маці тваю, каб падоўжыліся дні твае на зямлі, якую Гасподзь, Бог твой, дае табе (5 запаведзь, Выхад 20:12)
Не забівай (6 запаведзь, Выхад 20:13)
Ня чыні пералюбу (7 запаведзь, Выхад 20:14)
Ня крадзь (8 запаведзь, Выхад 20:15)
Не кажы ілжывага сьведчаньня на блізкага твайго (9 запаведзь, Выхад 20:16)
Ня прагні дому блізкага твайго; ня прагні жонкі блізкага твайго... нічога, што ў блізкага твайго (10 запаведзь, Выхад 20:17)
Каб усе былі адно (Паводле Яна 17:21)
А тым часам жывуць вось гэтыя тры: вера, надзея, любоў; але любоў зь іх найбольшая (1-е да Карынфянаў 13:13)
Не давайцеся ў зман; дрэнныя суполькі псуюць добрыя норавы (1-е да Карынфянаў 15:33)
Калі кажам, што ня маем грэху, ашукваем самі сябе, і праўды няма ў нас (1-е Яна Багаслова 1:8)
А хто мае дастатак на сьвеце, але, бачачы брата свайго ў нястачы, зачыняе ад яго сэрца сваё, - як застаецца ў тым любоў Божая? Дзеці мае! будзем любіць ня словам альбо языком, а ўчынкамі і праўдаю (1-е Яна Багаслова 3:17-18)
У любові няма страху, а дасканалая любоў праганяе страх, бо ў страху ёсьць пакута; хто баіцца, той не дасканалы ў любові (1-е Яна Багаслова 4:18)
Дабрашчасныя ўбогія духам, бо іх ёсьць Царства Нябеснае (Паводле Мацьвея 5:3)
Дабрашчасныя тыя, што плачуць, бо яны суцешацца (Паводле Мацьвея 5:4)
Дабрашчасныя лагодныя, бо яны ўспадкуюць зямлю (Паводле Мацьвея 5:5)
Дабрашчасныя тыя, хто жадае і прагне праўды, бо яны спатоляцца (Паводле Мацьвея 5:6)
Дабрашчасныя міласэрныя, бо яны памілаваны будуць (Паводле Мацьвея 5:7)
Дабрашчасныя чыстыя сэрцам, бо яны Бога ўбачаць (Паводле Мацьвея 5:8)
Дабрашчасныя міратворцы, бо яны сынамі Божымі назавуцца (Паводле Мацьвея 5:9)
Дабрашчасныя гнаныя за праўду, бо іх ёсьць Царства Нябеснае (Паводле Мацьвея 5:10)
Дабрашчасныя вы, калі будуць вас ганьбіць і гнаць і ўсякім словам ліхім несправядліва зьневажаць за Мяне (Паводле Мацьвея 5:11)
Радуйцеся і весялецеся, бо ўзнагарода ваша вялікая на нябёсах: так гналі прарокаў, што былі перад вамі (Паводле Мацьвея 5:12)
Ніякае брыдкае слова хай не выходзіць з вуснаў вашых, а толькі добрае на будаўніцтва ў веры, каб яно давала мілату слухачам (Да Эфэсянаў 4:29)
Вось таму няма апраўданьня табе, кожны чалавеча, што судзіш другога; бо тым самым судом, якім судзіш другога, асуджаеш сам сябе (Да Рымлянаў 2:1)
I ня гэтым толькі, але хвалімся і жальбамі, ведаючы, што ад жальбы ідзе цярплівасьць, ад цярплівасьці дасьведчанасьць, ад дасьведчанасьці надзея (Да Рымлянаў 5:3-4)
Калі я гавару мовамі чалавечымі і анёльскімі, а любові ня маю, дык я - медзь звонкая, альбо кімвал гулкі (1-е да Карынфянаў 13:1)
Калі маю дар прароцтва, і ведаю ўсе таямніцы, і маю ўсякія веды і ўсю веру, так што магу і горы перастаўляць, а ня маю любові, - дык я нішто (1-е да Карынфянаў 13:2)
I калі я раздам усю маёмасьць маю і аддам цела маё на спаленьне, а любові ня маю, - няма мне ў тым ніякай карысьці (1-е да Карынфянаў 13:3)
Не зважай на пустыя чуткі, не давай рукі тваёй бязбожніку, каб ня быць сьведкам няпраўды (Выхад 23:1)
Дабраславёны Бог і Айцец Госпада нашага Ісуса Хрыста, што зь вялікай Сваёй міласьці адрадзіў нас праз уваскрэсеньне Ісуса Хрыста зь мёртвых да жывое надзеі. (1-е Пятра 1:3)
Ня йдзі за большасьцю на благое і не вырашай цяжбіны, адступаючы з большасьцю ад праўды (Выхад 23:2)
Мудрыя спадкуюць славу, а непапраўныя немысьлі - ганьбу (Выслоўяў Саламонавых 3:35)
Лепей упакорвацца духам з лагоднымі, чым дзяліць здабычу з гардзеямі (Выслоўяў Саламонавых 16:19)
У вушы неразумнаму не кажы, бо ён занядбае разумныя словы твае (Выслоўяў Саламонавых 23:9)
Лепш кавалак чэрствага хлеба і зь ім мір, чым дом, поўны заколатага быдла, з разладам (Выслоўяў Саламонавых 17:1)
Ці мудры і разумны хто з вас, дакажы гэта ў дзеях добрымі паводзінамі з мудрай пакораю. (Якава 3:13)
Шмат задумаў у сэрцы ў чалавека, але збудзецца толькі задуманае Госпадам (Выслоўяў Саламонавых 19:21)
Хто затуляе вуха сваё ад ляманту беднага, той і сам будзе лямантаваць - іня будзе пачуты (Выслоўяў Саламонавых 21:13)
Голы я выйшаў з чэрава маці маёй, голы і вярнуся. Гасподзь даў, Гасподзь і ўзяў, хай будзе імя Гасподняе дабраславёна! (Ёны 1:21)
Хто за дабро плаціць злом, ад дома таго не адыдзецца зло (Выслоўяў Саламонавых 17:13)
Ня будзь лішне строгі, і не выстаўляйся залішне мудрым; навошта табе нішчыць сябе? (Эклезіяста 7:16)
Калі подуешь на іскру, яна разгарыцца, а калі плюнеш на яе, згасне: тое і іншае выходзіць з вуснаў тваіх (Сіраха 28:14)
Пакуль ты жывы і дыханне ў табе, не замяняе сябе нікім, бо лепей, каб дзеці прасілі цябе, чым табе глядзець у рукі сыноў тваіх (Сіраха 23:21-22)
Не выдумляй ілжы на брата твайго, і не рабі таго ж супраць аднаго. Не жадай казаць якую б то ні было хлусню, бо паўтор яе не паслужыць на добрае (Сіраха 7:12-13)
Не пагардзіць чалавека ў старасці яго, бо і мы старэем. Ня радуйся смерці чалавека, хоць бы ён быў самы варожы табе: памятай, што ўсе мы памром (Сіраха 8:7-8)
Пры памнажэньні бязбожных множыцца беззаконьне; а праведнікі ўбачаць падзеньне іхняе (Выслоўяў Саламонавых 29:16)
Даручы Госпаду дзеі твае, і намеры твае зьдзейсьняцца (Выслоўяў Саламонавых 16:3)
Няскора ўчыняецца суд над благімі справамі; таму не баіцца сэрца сыноў чалавечых чыніць ліхату (Эклезіяста 8:11)
Не кажы: "чаму гэта колісь было лепей, чым сёньня?" - не зь вялікага розуму ты папытаўся пра гэта (Эклезіяста 7:10)
Не сьпяшайся да гневу духам тваім, бо гняздуецца гнеў у сэрцы бязглуздых (Эклезіяста 7:9)
Бо пры многасьці мудрасьці множыцца й скруха; і хто памнажае спазнаньне, той памнажае і боль (Эклезіяста 1:18)
I вось убачыў я, што няма нічога лепшага чалавеку, як радавацца з учынкаў сваіх: бо гэта - доля яго; хто ж бо яго прывядзе паглядзець на тое, што пасьля яго будзе? (Эклезіяста 3:22)
Хто сярод жывых, той мае яшчэ надзею, бо і сабаку жывому лепей, чым мёртваму льву (Эклезіяста 9:4)
I зноў я пабачыў пад сонцам, што ня ўвішным пасьпяховы бег дастаецца, не адважным - перамога, ня мудрым - хлеб, і не ў разумных - багацьце, і ня ўмельцам - прыхільнасьць, а ад пары й нагоды залежаць яны (Эклезіяста 9:11)
Хто капае яму, сам упадзе ў яе, і хто ставіць сетку, сам будзе улоўлены ёю (Сіраха 27:29)
Навушнік апаганьвае сваю душу і будзе ненавідзім ўсюды, дзе толькі жыць будзе (Сіраха 21:31)
Не давай вадзе выхаду, ні злы жонцы - улады, а калі яна не ідзе пад рукою тваёю, то адатні яе ад плоці тваёй (Сіраха 25:28-29)
Не рабі зла, і цябе не напаткае зло; адыходзь ад няпраўды, і яна збочыць зь цябе (Сіраха 7:1-2)
Падчас сытасці ўспамінай пра час голаду, і ў дні багацця - аб беднасьці і нястачы (Сіраха 18:25)
Не зайздросьці славе грэшніка, бо ня ведаеш,які будзе канец яго (Сіраха 9:14)
Не будзь неадчэпны, каб не адштурхнулі цябе, і не занадта адыходзь, каб не забыліся пра цябе (Сіраха 13:13)
Пры чужым не рабі тайнага, бо ня ведаеш, што ён зробіць. Не адчыняй кожнаму чалавеку твайго сэрца, каб ён дрэнна не аддзячыў цябе (Сіраха 8:21-22)
Які кіраўнік народа, такія і служачыя пры ім (Сіраха 10:2)
Вар'яцее кожны чалавек у сваім веданьні (Ераміі 10:14)
Ліхадзеі ліхадзейнічаюць, і ліхадзейнічаюць ліхадзеі ліхадзейна (Ісаі 24:16)
Хто са сьлязьмі сеяў, пажынацьме з радасьцю (Псалтыр 125:5)
Ня гневайся на злачынцаў, не зайздросьці несправядлівым, бо яны, як трава, неўзабаве скошаны будуць, і як былінка зялёная, завянуць (Псалтыр 36:1-2)
Пакінь Госпаду клопат твой, і Ён падтрымае цябе. Ніколі ня дасьць Ён праведніку пахіснуцца (Псалтыр 54:23)
Бо хто ўзвышае сябе, той паніжаны будзе; а хто паніжае сябе, той узвысіцца (Паводле Мацьвея 23:12)
Прасеце, і дасца вам; шукайце, і знойдзеце; стукайцеся, і адчыняць вам; бо кожны, хто просіць, атрымлівае, і, хто шукае, знаходзіць, і хто стукаецца, таму адчыняць (Паводле Мацьвея 7:7-8)
Асьцерагайцеся ілжывых прарокаў, якія прыходзяць да вас у авечай адзежы, а ўсярэдзіне - ваўкі драпежныя (Паводле Мацьвея 7:15)
Ня судзеце, каб і вас ня судзілі; бо якім судом судзіце, такім вас судзіць будуць; і якою мераю мерыце, такою і вам будуць мерыць (Паводле Мацьвея 7:1-2)
Не давайце сьвятога сабакам і ня кідайце пэрлаў вашых перад сьвіньнямі, каб яны не стапталі іх нагамі сваімі і, абярнуўшыся, не разадралі вас (Паводле Мацьвея 7:6)
Дабрашчасныя гнаныя за праўду, бо іх ёсьць Царства Нябеснае (Паводле Мацьвея 5:10)
Ніхто ня можа служыць двум гаспадарам: бо альбо аднаго будзе ненавідзець, а другога любіць; альбо аднаго пачне трымацца, а другім будзе пагарджаць. Ня можаце служыць Богу і мамоне (Паводле Мацьвея 6:24)
Ня хлебам адным будзе жыць чалавек, аўсякім словам, якое зыходзіць з вуснаў Божых (Паводле Мацьвея 4:4)
Ня тое, што ўваходзіць у вусны, апаганьвае чалавека; а што выходзіць з вуснаў, тое апаганьвае чалавека (Паводле Мацьвея 15:11)
Калі царства разьдзеліцца самое ў сабе, ня можа ўстояць царства тое; і калі дом разьдзеліцца сам у сабе, ня можа ўстояць дом той (Паводле Марка 3:24-25)
Ніхто, увайшоўшы ў дом дужага, ня можа зрабаваць рэчаў ягоных, калі сьпярша ня зьвяжа дужага, - і тады зрабуе дом ягоны (Паводле Марка 3:27)
Бо паўстануць ілжэхрысты ды ілжэпрарокі, і дадуць азнакі і цуды, каб увесьці ў зман, калі магчыма, і выбраных. А вы зважайце... (Паводле Марка 13:22-23)
Бо будзе час, калі здаровага вучэньня прымаць ня будуць, а паводле сваіх прыхамацяў будуць выбіраць сабе настаўнікаў, лісьлівых слыху; і ад ісьціны адвернуць вушы і прыгорнуцца да баек (2-е да Цімафея 4:3-4)
Калі сядзеш есьці ежу з валадаром, дык уважай, што перад табою; і пастаў заслону ў горле тваім, калі ты ненаедны. Не спакушайся ласнымі прысмакамі; гэта - уяўная ежа (Выслоўяў Саламонавых 23:1-3)
Усё мне можна, ды ня ўсё на карысьць; усё мне можна, але нішто не павінна валодаць мною. Ежа для чэрава, а чэрава для ежы; але Бог зьнішчыць і тое і другое (1-е да Карынфянаў 6:12-13)
Хто мае, таму дадзена будзе; а хто ня мае, у таго адымецца і тое, што ён думае мець (Паводле Лукаша 8:18)
Няма нічога таемнага, што ня выйшла б на яву, ні схаванага, што не зрабілася б вядомым і ня выкрылася б (Паводле Лукаша 8:17)
Ніякі прарок ня прымаецца ў сваёй бацькаўшчыне (Паводле Лукаша 4:24)
Шмат пакліканых, ды мала выбраных (Паводле Лукаша 14:24)
Гора вам, хто сьмяецца сёньня! бо заплачаце і загалосіце (Паводле Лукаша 6:25)
Цярпеньнем вашым ратуйце душы вашыя (Паводле Лукаша 21:19)
На пачатку было Слова, і Слова было ў Бога, і Слова было Богам. Яно было на пачатку ў Бога: усё празь Яго пачалося, і безь Яго нішто не пачалося з таго, што пачало быць (Паводле Яна 1:1-3)
I сьвятло ў цемры сьвеціць, і цемра не агарнула яго (Паводле Яна 1:5)
Хто ня грэшыць у слове, той чалавек дасканалы, ён можа ацугляць і ўсё цела (Якава 3:2)
Бо ўсякая прырода зьвяроў і птушак, плазуноў і марскіх жывёлін таймуецца і ўтаймавана прыродаю чалавечай, а язык утаймаваць ніхто зь людзей ня можа: гэта - неўтаймавальнае ліха; ён поўны сьмяротнай атруты (Якава 3:7-8)
Хто сумняваецца, падобны да марское хвалі, якую гоніць і распырсквае вецер (Якава 1:6)
Бог гордым супрацівіцца, а пакорным дае мілату (Якава 4:6)
У любові няма страху, а дасканалая любоў праганяе страх, бо ў страху ёсьць пакута; хто баіцца, той не дасканалы ў любові (1-е Яна Багаслова 4:18)
Хто кажа: я люблю Бога, а брата свайго ненавідзіць, той ілжэ; бо хто ня любіць брата свайго, якога бачыць, як можа любіць Бога, Якога ня бачыць? (1-е Яна Багаслова 4:20)
Аснова мудрасьці: набывай мудрасьць і за ўсё, што маеш, набывай розум. Высока цані яе, і яна ацэніць цябе; яна акрые славай цябе, калі ты прыгорнеш яе; ускладзе на галаву тваю прыгожы вянок, падаруе табе цудоўны вянок (Выслоўяў Саламонавых 4:7-9)
Лепей упакорвацца духам з лагоднымі, чым дзяліць здабычу з гардзеямі (Выслоўяў Саламонавых 16:19)
Ня судзеце паводле выгляду, а судзеце судом справядлівым (Паводле Яна 7:24)
Бо якім судом судзіце, такім вас судзіць будуць; і якою мераю мерыце, такою і вам будуць мерыць (Паводле Мацьвея 7:2)
Таму, адкінуўшы ману, гаварэце праўду кожны блізкаму свайму, бо мы чэлесы адзін аднаму (Да Эфэсянаў 4:25)
Дабрашчасныя чыстыя сэрцам, бо яны Бога ўбачаць (Паводле Мацьвея 5:8)
Хто краў, больш ня крадзь, а лепей працуй, робячы сваімі рукамі карыснае, каб было з чаго выдзяляць таму, хто мае патрэбу (Да Эфэсянаў 4:28)
А Я кажу вам: любеце ворагаў вашых, дабраслаўляйце кляцьбітоў вашых, рабеце дабро ненавісьнікам вашым і малецеся за крыўдзіцеляў вашых і за ганіцеляў вашых; каб сталіся вы сынамі Айца вашага (Паводле Мацьвея 5:44-45)
Iсус Хрыстос учора і сёньня і навекі Той самы (Да Габрэяў 13:8)
Палюбі Госпада Бога твайго ўсім сэрцам тваім, і ўсёю душою тваёю, і ўсім разуменьнем тваім... палюбі блізкага твайго, як самога сябе на гэтых дзьвюх запаведзях грунтуецца ўвесь закон і прарокі (Паводле Мацьвея 22:37-40)
Хто сее скупа, той скупа і пажне; а хто сее шчодра, той шчодра і пажне (2-е да Карынфянаў 9:6)