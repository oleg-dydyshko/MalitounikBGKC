<!DOCTYPE HTML><font color="#d00505"><strong>ЕЎХАРЫСТЫЧНЫ ПОСТ ПЕРАД СЬВЯТЫМ ПРЫЧАСЬЦЕМ</strong></font>
<em>Ня менш за 1 гадзiну перад пачаткам Боскай Літургіі трэба ўстрымацца ад ежы i напояў.</em>
Чыстая вада, а таксама прыём прыпісаных лекаў не забараняецца.
<font color="#d00505"><strong>АДЗНАЧЭНЬНЕ СЬВЯТАЎ</strong></font>
Згодна з кан. 880 Кодэксу Канонаў Усходніх Цэркваў вернікі Беларускай Грэка-Каталіцкай Царквы абавязаны сьвяткаваць, акрамя <strong>кожнай нядзелі</strong>, наступныя царкоўныя сьвяты:
<strong>1.</strong> <em>Сьвяты, якія заўсёды ў нядзелю:</em>
<strong>- Уваход Гасподні ў Ерусалім (Вербніца) 5 красавіка;</strong>
<strong>- Уваскрасеньне Хрыстова (Вялiкдзень) 12 красавіка;</strong>
<strong>- Зыход Сьвятога Духа (Тройца) – 31 траўня;</strong>
<strong>2. Богазьяўленьне (Вадохрышча) – 6 студзеня;</strong>
<strong>3. Дабравешчаньне Найсьвяцейшай Багародзiцы – 25 сакавіка;</strong>
<strong>4. Узьнясеньне Гасподняе (Ушэсьце) – 21 траўня;</strong>
<strong>5. Сьвята Вярхоўных Апосталаў Пятра і Паўла – 29 чэрвеня;</strong>
<strong>6. Усьпеньне Найсьвяцейшай Багародзiцы – 15 жніўня;</strong>
<strong>7. Нараджэньне Хрыстова (Раство) – 25 сьнежня.</strong>
У гэтыя царкоўныя сьвяты і ў нядзелі вернiкi <strong>абавязаны браць удзел у сьв. Лiтургii</strong> i ўстрымлівацца ад цяжкай фiзiчнай працы.
Ва ўсе iншыя сьвяты сьвятары адпраўляюць сьв. Лiтургiю для тых, якiя змогуць i пажадаюць сьвяткаваць. Аднак Царква таксама асабліва заахвочвае вернікаў браць удзел у набажэнствах наступных сьвятаў:
<strong>• Абрэзаньне Гасподняе</strong>, <em>1 студзеня</em>;
<strong>• Перамяненьне Гасподняе</strong>, <em>6 жніўня</em>;
<strong>• Нараджэньне Найсьвяцейшай Багародзіцы</strong>, <em>8 верасьня</em>;
<strong>• Узвышэньне Пачэснага Крыжа Гасподняга (Крыжаўзвышэньне)</strong>, <em>14 верасьня</em>.
<font color="#d00505"><strong>АБАВЯЗКОВЫЯ ПАСТЫ</strong></font>
• <em><strong>Усе пятнiцы</strong> на працягу году вернікі БГКЦ абавязаны ўстрымлiвацца ад мясных страваў.
Посту ў пятніцу няма ў сьвяты Гасподнiя i Багародзiчныя, а таксама ў перыяд:</em>
- ад Раства (25 сьнежня) да Богазьяўленьня (6 студзеня);
- ад Нядзелi мытнiка i фарысея (2 лютага) да Нядзелi блуднага сына (9 лютага
- ад Вялiкадня (12 красавіка) да Нядзелi Тамаша (19 красавіка
- ад Тройцы (31 траўня) да Нядзелi ўсiх сьвятых (7 чэрвеня).
<em>• Асаблівы час, калі вернікі прыкладаюць узмоцненыя намаганьні для свайго духоўнага росту, абмяжоўваюць сябе ў ежы, а таксама ўстрымліваюцца ад арганiзацыi публiчных забаў з музыкай i танцамi:</em>
<strong>- Вялiкi пост і Вялікі тыдзень:</strong><em> 24 лютага – 11 красавіка;</em>
<strong>- Пятроўскі пост:</strong><em> 8 чэрвеня - 28 чэрвеня;</em>
<strong>- Усьпенскі пост:</strong><em> 1 жніўня - 14 жніўня;</em>
<strong>- Калядны пост (Пiлiпаўка):</strong><em> 15 лістапада – 24 сьнежня.</em>
<strong>Грэка-католiкi абавязаны:</strong>
• <em>Устрымлiвацца ад мясных i малочных страваў:</em>
- у першы дзень Вялiкага посту (24 лютага
- у Вялiкую пятнiцу (10 красавіка
• <em>Устрымлiвацца ад мясных страваў i абмяжоўвацца адным пасілкам у дзень:</em>
- у Сьвяты вечар перад Раством (24 сьнежня);
- у Сьвяты вечар перад Богазьяўленьнем (5 студзеня);
- на Ўзвышэньне сьв. Крыжа (14 верасьня);
- на Адсячэньне галавы сьв. Яна Хрысьцiцеля (29 жніўня).
<font color="#d00505"><strong>АД ПОСТУ ЗВОЛЬНЕНЫЯ:</strong></font>
- дзецi да 14 гадоў i тыя, чый узрост больш за 60 гадоў;
- хворыя фiзiчна i душэўна, цяжарныя жанчыны, а таксама тыя, што кормяць грудзьмi;
- тыя, што выздараўлiваюць пасьля цяжкай хваробы;
- тыя, што не распараджаюцца сабой у поўнай меры (напрыклад, тыя, што жывуць у чужых; зьнябожаныя; тыя, што жывуць з ахвяраваньня i г. д.)
Таксама бiскуп i парахi могуць звольнiць верніка ад посту дзеля нейкiх важкiх прычынаў. Спаведнiк можа гэта зрабiць у спавядальнi.