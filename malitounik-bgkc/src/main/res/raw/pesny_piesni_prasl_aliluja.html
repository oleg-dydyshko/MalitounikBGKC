<!DOCTYPE HTML><font color="#d00505"><strong>АЛІЛУЯ</strong><br>
<em>(«Hallelujah» by Leonard Cohen)</em></font><br>
<br>
<em><font color="#d00505">Словы: Леанард Коэн.<br>
Аўтарскі пераклад на беларускую мову: Жанна Гаўрычэнкава.</font></em><br>
<br>
1. Я чуў таемны той акорд,<br>
Чароўных гукаў карагод, <br>
Давід іграе, музыка віруе!<br>
Струна пад пальцамі дрыжыць,<br>
То ўніз, то ўвысь той сьпеў ляціць,<br>
Сьпявае Цар: Гасанна! Алілуя <em>(Алелюя)</em>!<br>
<br>
Алілуя <em>(Алелюя)!</em> Алілуя!<br>
Алілуя! Алілуя!<br>
<br>
2. Ты веры доказы шукаў,<br>
Па даху ўвечары блукаў, <br>
У промнях месяца яе ўбачыў.<br>
Яна ўзяла цябе ў палон,<br>
Састрыгла моц, зламала трон,<br>
І з вуснаў стогн сарваўся: Алілуя <em>(Алелюя)</em>!<br>
<br>
Алілуя <em>(Алелюя)!</em> Алілуя!<br>
Алілуя! Алілуя!<br>
<br>
3. Здаецца, я раней тут быў, <br>
Па залях некалі хадзіў, <br>
Я жыў адзін, чакаў сустрэчу тую.<br>
Узьняты сьцяг на самы верх,<br>
То не каханьня гімн, павер,<br>
То сум не прасьпяваных Алілуя <em>(Алелюя)</em>.<br>
<br>
Алілуя <em>(Алелюя)</em>! Алілуя!<br>
Алілуя! Алілуя!<br>
<br>
4. Напэўна ж, ёсьць на сьвеце Бог,<br>
У час сумненьняў і трывог<br>
Я душу ад нянавісьці ўратую.<br>
Цяпло і холад, дождж і сьнег,<br>
І дзён неўтаймаваны бег –<br>
За ўсё скажу ўдзячна: Алілуя <em>(Алелюя)</em>!<br>
<br>
Алілуя <em>(Алелюя)!</em> Алілуя!<br>
Алілуя! Алілуя!<br>
<em><font color="#d00505">(x 4)</font></em><br>
Алілуя.