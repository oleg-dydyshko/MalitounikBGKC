<!DOCTYPE HTML><font color="#d00505"><strong>МАЦІ БОЖАЯ Ў БАРУНАХ</strong><br>
<br>
<em>Словы і музыка: Сяргей Раюнец.<br>
<br>
Прыпеў:</em></font><br>
<em>О, Марыя, Маці Збаўцы,<br>
Да Цябе узносім сэрцы.<br>
Нам прыйдзі на паратунак,<br>
Маці Божая ў Барунах.</em><br>
<br>
1. У Барунах, месцы слаўным,<br>
Ты чакаеш нас усіх.<br>
Позіркам глядзіш спагадным<br>
На дзяцей сваіх.<br>
Маці, да Тваёй іконы<br>
Нас вядуць жыцьця шляхі.<br>
І цялесна, і духоўна<br>
Нас аздараві.<br>
<br>
<font color="#d00505"><em>Прыпеў</em></font><br>
<br>
2. У віры жыцьця патонеш,<br>
Ці апынішся ў бядзе,<br>
У Барунах Маці побач<br>
Блізка да цябе.<br>
Калі навакол пустыня,<br>
Адвярнуліся сябры,<br>
Цябе Маці не адкіне –<br>
Да Яе ідзі.<br>
<br>
<font color="#d00505"><em>Прыпеў</em></font><br>
<br>
3. Калі сэрца ў трывозе,<br>
Ты перад іконаю<br>
Папрасі аб дапамозе<br>
Маці Божую.<br>
Калі грэх закрые вочы,<br>
Сэрца стане каменем<br>
У Баруны трэба крочыць<br>
Проста да Яе.<br>
<br>
<font color="#d00505"><em>Прыпеў</em></font><br>
<br>
4. Нашае жыцьцё мінае<br>
І да неба шлях вядзе,<br>
Багародзіца Сьвятая,<br>
Клічу я Цябе.<br>
І, прашу, на дапамогу<br>
Да мяне хутчэй прыйдзі,<br>
Каб з Табою разам Бога<br>
Славіў на вякі!<br>
<br>
<em><font color="#d00505">Прыпеў<br>
<br>
Слухаць:</font></em><br>
<a href="https://youtu.be/D7oDCyxukkg"><em><font color="#d00505"><strong>«Маці Божая ў Барунах».</strong></font></em></a>