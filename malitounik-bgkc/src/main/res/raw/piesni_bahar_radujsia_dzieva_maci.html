<!DOCTYPE HTML><font color="#d00505"><strong>РАДУЙСЯ, ДЗЕВА МАЦІ</strong><br>
<br>
<em>(Старажытны візантыйскі гімн «Αγνή Παρθένε Δέσποινα»)<br>
<br>
Пераклад: Сяргей Раюнец.</em></font><br>
<br>
1. Уладарка, Дзева Чыстая,<br>
Сьвятая Багародзіца!<br>
Радуйся, Дзева Маці!<br>
Царыца, Маці Дзева,<br>
Пакрове і Заступніца.<br>
Вышэйшая за неба,<br>
за прамяні чысьцейшая.<br>
Ты радасьце ўсіх дзеваў,<br>
за ангелаў вышэйшая.<br>
Сьвятлейшая за сонца,<br>
Марыя найясьнейшая.<br>
За ўсё нябеснае войска<br>
Ўладарка найсьвяцейшая.<br>
<br>
2. Марыя Ўладарка,<br>
сьвятая Вечнадзева.<br>
Бязгрэшная нявеста,<br>
сусьвету Каралева.<br>
Гасподняя абраньніца,<br>
прычына нашай радасьці.<br>
Сьвятая Дзева, Царыца,<br>
І найсьвятая Маці.<br>
Вышэйшая за хэрувім,<br>
хвалы, пашаны годная.<br>
Слаўнейшая за сэрафім,<br>
Марыя, ласкі поўная.<br>
<br>
3. Узрадуйся, сьпеў хэрувім,<br>
усьцешся, сьпеве ангелаў.<br>
Узрадуйся, сьпеў сэрафім,<br>
усьцешся, сьпеў архангелаў.<br>
Узрадуйся, наш супакой,<br>
усьцешся, дом збаўленьня.<br>
Узрадуйся, храм Слова,<br>
усьцешся, квет нятленьня.<br>
Узрадуйся, бо нам дала<br>
нябесны смак салодкасьці.<br>
Узрадуйся, бо радзіла<br>
крыніцу несьмяротнасьці.<br>
<br>
4. Уладарка, я малю Цябе,<br>
Табе я усклікаю.<br>
Цябе прашу з надзеяй,<br>
Цябе я прызываю.<br>
Сьвятая Дзева, чыстая,<br>
Марыя маці Бога!<br>
У малітве сёньня клічу я,<br>
харом Духа Сьвятога,<br>
Ты за мяне заступіся,<br>
ратуй мяне ад ворага.<br>
І за мяне памаліся,<br>
Марыя Маці Бога.<br>
<br>
<em><a href="https://youtu.be/vNm2klNHRSA><em><font color=">Слухаць:</a><br>
<a href="https://youtu.be/vNm2klNHRSA><em><font color="><strong>«Радуйся, Дзева Маці»</strong></a></em>