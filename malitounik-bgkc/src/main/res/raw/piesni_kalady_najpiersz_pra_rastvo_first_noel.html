<!DOCTYPE HTML><font color="#d00505"><strong>НАЙПЕРШ ПРА РАСТВО</strong><br>
«<em>The First Noel»<br>
(Традыцыйная ангельская калядка)<br>
<br>
Пераклад на беларускую мову: Натальля Васілевіч.</em></font><br>
<br>
1. Найперш пра Раство абвесьціў анёл,<br>
Да пастушкоў ён спусьціўся на дол,<br>
У полі, дзе пасьвілі статкі яны,<br>
У халодную зіму, у начной цішыні.<br>
<br>
<em>(Раство, Раство, Раство, Раство,<br>
Нам нарадзіўся Дзіцятка Хрыстос!)</em><br>
<br>
2. Між зорак на небе, як быццам для іх,<br>
На Ўсходзе адна найярчэй зьзяла ўсіх.<br>
Яна ўсю зямлю азарала сьвятлом,<br>
Якое лілося і ноччу, і днём.<br>
<br>
<em>(Раство, Раство, Раство, Раство,<br>
Нам нарадзіўся Дзіцятка Хрыстос!)</em><br>
<br>
3. За зоркай здаля тры валхвы ідучы,<br>
Свой крок не спынялі ні ўдзень, ні ўначы,<br>
Пабачыць Цара іх мэта была,<br>
Трымалі свой шлях, куды зорка вяла.<br>
<br>
<em>(Раство, Раство, Раство, Раство,<br>
Нам нарадзіўся Дзіцятка Хрыстос!)</em><br>
<br>
4. А зорка вяла іх з далёкіх краёў,<br>
Пакуль іхні шлях ў Бэтлеем не прывёў,<br>
Над убогай пячорай спынілась яна,<br>
Паказала валхвам, дзе калыска Цара.<br>
<br>
<em>(Раство, Раство, Раство, Раство<br>
Нам нарадзіўся Дзіцятка Хрыстос!)</em><br>
<br>
5. Туды тры валхвы з пашанай ўвайшлі,<br>
І ў ясьлях Дзіцятка сьвятое знайшлі,<br>
І золата, сьмірну і ладан як дар<br>
Прынесьлі, бо Ён – чалавек, Бог і Цар.<br>
<br>
<em>(Раство, Раство, Раство, Раство<br>
Нам нарадзіўся Дзіцятка Хрыстос!)</em><br>
<br>
6. Адзінымі вуснамі й сэрцам адным<br>
І мы засьпявайма хвалу перад Ім.<br>
Ён – Бог, што зямлю і нябёсы стварыў,<br>
Крывёю Сваёй нам збаўленьне адкрыў.<br>
<br>
<em>Раство, Раство, Раство, Раство,<br>
Нам нарадзіўся Дзіцятка Хрыстос!<br>
<font color="#d00505">(х 2)</font></em>