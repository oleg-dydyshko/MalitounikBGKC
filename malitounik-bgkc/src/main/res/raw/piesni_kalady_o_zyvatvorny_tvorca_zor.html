<!DOCTYPE HTML><strong><font color="#d00505">O, ЖЫВАТВОРНЫ ТВОРЦА ЗОР</font></strong><br>
<br>
1. O, жыватворны Творца зор,<br>
Сьвятло жыцьця і наш узор,<br>
О, Адкупіцель усёй зямлі,<br>
малітвы нашыя прымі.<br>
<br>
2. Ты спачуваў, што згіне век<br>
І сьмерць спазнае чалавек.<br>
Зьнямоглы сьвет збаўляеш Ты,<br>
Нас апраўдаеш назаўжды.<br>
<br>
3. Хіліўся сьвет у вячэрні час,<br>
Ты як жаніх прыйшоў да нас<br>
З улоньня Дзевы Ўсесвятой,<br>
Марыі, Маці дарагой.<br>
<br>
4. Увесь сьвет, калені ты схілі<br>
Прад моцай Божай і малі.<br>
Зямля і неба хай пяюць,<br>
Прарочаць і пашану шлюць.<br>
<br>
5. Цябе, Сьвятога, з вераю<br>
У дні мы просім шэрыя,<br>
Суддзя народаў, збаў жа нас<br>
ад зброі д’ябла ў страшны час.<br>
<br>
6. Няхай Табе, наш Хрыстос Бог,<br>
з Айцом і Духам, што ў трох,<br>
ад нас, год колькі будзем жыць,<br>
хвала вячыстая гучыць.<br>
