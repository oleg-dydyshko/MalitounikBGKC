<!DOCTYPE HTML><font color="#d00505"><strong>ПАХВАЛА СЬВЯТОМУ ЯЗАФАТУ</strong></font><br>
<br>
<em><font color="#d00505">Тэкст: Сяргей Раюнец.<br>
Мелодыя: сербская народная.</font></em><br>
<br>
1. Край наш беларускі<br>
славіцца сьвятымі.<br>
Найслаўнейшае з іх –<br>
Язафата імя,<br>
што за еднасьць Царквы<br>
ворагам забіты.<br>
Сёньня за нас грэшных<br>
узносіць малітвы.<br>
<br>
<font color="#d00505"><em>Прыпеў:</em></font><br>
<em>Ты жыцьцё ахвяраваў<br>
за Царкву і Хрыста,<br>
Ойча Язафаце,<br>
за нас памаліся! </em><br>
<font color="#d00505"><em>(х 2)</em></font><br>
<br>
2. Сэрца сваё Богу<br>
як дзіця аддаў ты,<br>
у малітве прагнуў<br>
толькі Божай праўды.<br>
Наш Айцец нябесны<br>
ўбачыў твае цноты,<br>
стацца праўды сьведкам<br>
цябе выбраў Госпад.<br>
<br>
<font color="#d00505"><em>Прыпеў</em></font><br>
<br>
3. Словам палымяным<br>
ад Духа Сьвятога<br>
навяртаў ты грэшных<br>
да адзінства з Богам.<br>
Постам і малітвай<br>
суцішаў разлады,<br>
за тое між людзі<br>
душахватам званы.<br>
<br>
<font color="#d00505"><em>Прыпеў</em></font><br>
<br>
4. Язафаце мудры,<br>
пастыру руплівы,<br>
Божае насеньне<br>
ў глебе ўрадлівай,<br>
шчыраю малітвай,<br>
працаю стараннай<br>
адкрыў у Жыравіцах<br>
кляштар базылянаў.<br>
<br>
<font color="#d00505"><em>Прыпеў</em></font><br>
<br>
5. Язафаце добры,<br>
за Хрыстову паству<br>
стаў ахвярай чыстай<br>
ты як добры пастыр.<br>
Сёньня на нябёсах<br>
разам са сьвятымі<br>
узгадай прад Богам<br>
Беларусі імя.<br>
<br>
<font color="#d00505"><em>Прыпеў</em></font><br>
<br>
6. Язафаце верны,<br>
з верай цябе просім,<br>
праз цябе малітву<br>
Госпаду узносім,<br>
каб нам сёньня стацца<br>
сьведкамі адзінства,<br>
дзеля славы Божай,<br>
дзеля славы Хрыста.<br>
<br>
Ты жыцьцё ахвяраваў<br>
за Царкву і Хрыста,<br>
Ойча Язафаце,<br>
за нас памаліся!<br>
<br>
Ты жыццё ахвяраваў<br>
за Царкву і Хрыста,<br>
Ойча Язафаце,<br>
апостал адзінства!<br>
<br>
<em><a href="https://youtu.be/RLaMmJ9idGE">Слухаць:</a></em><br>
<strong><em><a href="https://youtu.be/RLaMmJ9idGE">«Пахвала сьвятому Язафату»</a></em></strong>