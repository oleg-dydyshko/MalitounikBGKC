<!DOCTYPE HTML><strong><font color="#d00505">СЁНЬНЯШНІ ДЗЕНЬ <br>
(Mon chant d’aujourd’hui)</font></strong> <br>
<br>
<em><font color="#d00505">Словы: сьвятая Тэрэза з Лізьё. <br>
Пераклад на беларускую мову: Павел Хівук, Andrus.<br>
<br>
Музыка: Thibault Fromant.</font></em> <br>
<br>
Маё жыцьцё – хвілінаў бег, <br>
Імгненьне, летуцень. <br>
Жыцьцё, нібы кароткі дзень, <br>
Імкліва праміне. <br>
<br>
Мне сёньня дадзена любіць <br>
У зямным жыцьці Цябе, <br>
Мой Бог, Ты ведаеш аб тым, <br>
Адзін я маю дзень. <br>
<br>
<em>Адзіны дзень тут і цяпер. <br>
Сёньняшні дзень, сёньняшні дзень.</em> <br>
<br>
Люблю Цябе, мой Бог, <br>
Душа насустрач прагна мкне. <br>
У гэты хуткаплынны час <br>
Апірышчам будзь мне. <br>
<br>
У сэрцы сёньня, Валадар, <br>
Прыйдзі, не адкладай. <br>
Мой Бог, ня маю апрача <br>
Я сёньняшняга дня. <br>
<br>
<em>Адзіны дзень тут і цяпер. <br>
Сёньняшні дзень, сёньняшні дзень. </em><br>
<br>
Хавае будучыя дні <br>
Трывожная смуга. <br>
Ды не хвалююся аб тым, <br>
Чаго яшчэ няма. <br>
<br>
Маліцца аб наступным дні, <br>
Мой Бог, я не хачу. <br>
Ты сёньня ценем ахіні, <br>
Ачысьці мне душу. <br>
<br>
<em>Адзіны дзень тут і цяпер. <br>
Сёньняшні дзень, сёньняшні дзень. </em><br>
<br>
Ля сэрца Твайго зьнікаюць трывогі, <br>
Непадуладныя жахам начным. <br>
У сэрцы Сваім схавай мяне сёньня. <br>
Дай сёньня прытулак у ім. <br>
<br>
<em>Адзіны дзень тут і цяпер. <br>
Сёньняшні дзень, сёньняшні дзень. <br>
<br>
<font color="#d00505">Слухаць: </font><br>
<strong><font color="#d00505"><a href="https://youtu.be/WCtSAd5IySs">«Сёньняшні дзень».</a></font></strong></em>