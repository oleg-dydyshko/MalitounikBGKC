<!DOCTYPE HTML><strong><font color="#d00505">АСЬВЯЧЭНЬНЕ КРЫЖА<br>
НА СЬВЯТОЙ ЛІТУРГІІ</font></strong><br>
<br>
<font color="#d00505"><strong>Трапар</strong> <em>(тон 1).</em></font> Збаў, Госпадзе, людзей Тваіх і блаславі набытак Твой. Даруй супакой сьвятой Тваёй Царкве і перамогу над усімі нягодамі, і захавай верны Твой народ сілаю Твайго крыжа.<br>
<br>
<strong>Слава... цяпер...</strong><br>
<br>
<font color="#d00505"><strong>Кандак</strong> <em>(тон 4).</em></font> Хрысьце Божа, які з волі Сваёй быў узьняты на крыжы, даброты Твае даруй новым людзям, што <em>(якія)</em> носяць імя Тваё; дай радасьць належным нашым уладам сілаю Тваёю, настаўляючы іх на ўсякую <em>(кожную)</em> добрую справу: хай дапамогаю будзе ім Твой крыж – непераможная зброя міру.<br>
<br>
<br>
<font color="#d00505"><strong>Пракімен</strong> <em>(Пс 98.5, 1).</em></font> Узьвялічвайце Госпада Бога нашага і пакланяйцеся падножжу ног Яго, бо Ён сьвяты!<br>
<br>
<font color="#d00505"><em>Верш.</em></font> Госпад пануе – хай дрыжаць людзі; Ён сядзіць на хэрувімах – хай ускалыхнецца зямля!<br>
<br>
<br>
<strong>Чытаньне першага лісту сьвятога апостала Паўла да Карынцянаў</strong> <em>(1 Кар 1.18-24)</em><br>
<br>
Браты, навука аб Крыжы ёсьць дурасьцю для тых, што ідуць да загубы, для нас жа, якія збаўляемся – сілаю Божаю. Бо напісана: Загублю мудрасьць мудрацоў і розум разумных зьнішчу. Дзе мудрэц? Дзе вучоны? Дзе дасьледчык гэтага веку? Ці ж не ўчыніў Бог мудрасьць сьвету дурасьцю? Бо калі сьвет сваёй мудрасьцю не пазнаў мудрасьці Божай, захацеў Бог дурасьцю прапаведаваньня збавіць тых, што вераць. Дык вось калі габрэі жадаюць знакаў, а грэкі шукаюць мудрасьці, мы абвяшчаем Хрыста ўкрыжаванага, які зьяўляецца спакусаю для габрэяў, дурасьцю для паганаў, а для пакліканых – габрэяў і грэкаў, – Хрыстом, Божай сілаю і Божай мудрасьцю.<br>
<br>
<font color="#d00505"><strong>Алілуя</strong> <em>(Пс 73.2, 12).</em></font> Успомні народ Твой, які Ты ад пачатку прызначыў для Сябе.<br>
<br>
<em><font color="#d00505">Верш.</font></em> Бог – Уладар наш спрадвеку: Ён учыніў збаўленьне пасярод зямлі.<br>
<br>
<br>
<strong>Чытаньне сьвятога Евангельля паводле Яна</strong> <em>(Ян 3.13-17)</em><br>
<br>
Сказаў Госпад:<br>
Ніхто не ўзышоў на неба, як толькі Той, хто зышоў з неба, Сын Чалавечы, які прабывае ў небе. І як Майсей узьняў зьмяю ў пустыні, так павінен быць узьняты Сын Чалавечы, каб кожны, хто верыць у Яго, меў жыцьцё вечнае. Бо Бог так палюбіў сьвет, што аддаў Сына Свайго адзінароднага, каб кожны, хто верыць у Яго, не загінуў, але меў жыцьцё вечнае. Бо не паслаў Бог Сына Свайго ў сьвет на тое, каб судзіць сьвет, але каб сьвет быў збаўлены Ім.<br>
<br>
<br>
<font color="#d00505"><strong>Прычасьнік.</strong></font> Ты, Божа, учыніў збаўленьне пасярод зямлі. Алілуя, алілуя, алілуя.<br>
<br>
<br>
<font color="#d00505"><em>Пасьля <strong>«Блаславеньне Гасподняе хай будзе на вас...»:</strong></em><br>
<br>
<strong>Сьвятар:</strong></font> Слава Табе, які паказаў нам сьвятло.<br>
<br>
<strong><font color="#d00505">Людзі:</font></strong> Слава на вышынях Богу і на зямлі мір, добрая воля сярод людзей.<br>
<br>
Хвалім Цябе, бласлаўляем Цябе, кланяемся Табе, у песьнях славім Цябе, дзякуем Табе дзеля вялікай славы Тваёй.<br>
<br>
Госпадзе Ўладару Нябесны, Божа Ойча ўсемагутны; Госпадзе Сыне адзінародны, Ісусе Хрысьце, і Сьвяты Духу.<br>
<br>
Госпадзе Божа, Ягнё Божае, Сыне Айца, што ўзяў на Сябе грахі сьвету, зьмілуйся над намі; Ты, што ўзяў на Сябе грахі сьвету, прымі малітву нашу; што сядзіш па правай руцэ Айца, зьмілуйся над намі. Бо Ты адзін сьвяты, Ты адзін Госпад, Ісус Хрыстос, на славу Бога Айца. Амін.<br>
<br>
Буду штодня бласлаўляць Цябе і хваліць імя Тваё давеку і на век вякоў.<br>
<br>
Дай, Госпадзе, у гэты дзень захавацца нам без граху. Блаславёны Ты, Госпадзе, Божа айцоў нашых, і імя Тваё ўсяхвальнае і праслаўленае давеку. Амін.<br>
<br>
Хай міласэрнасьць Твая, Госпадзе, спачыне на нас, бо мы ўсклалі надзею на Цябе.<br>
<br>
Блаславёны Ты, Госпадзе, навучы мяне запаветаў Тваіх. <em><font color="#d00505">(Тройчы)</font></em><br>
<br>
Госпадзе, Ты быў нам прыстанішчам з роду ў род. Я сказаў: Госпадзе, зьмілуйся нада мною, аздараві душу маю, бо я перад Табою зграшыў.<br>
<br>
Госпадзе, да Цябе прыходжу, навучы мяне чыніць волю Тваю, бо Ты Бог мой: у Цябе крыніца жыцьця і ў зьзяньні Тваім убачым сьвятло. Міласэрнасьць Твая хай будзе заўжды з тымі, што пазналі Цябе.<br>
<br>
Сьвяты Божа, Сьвяты Моцны, Сьвяты Несьмяротны, зжалься над намі. <em><font color="#d00505">(Тройчы)</font></em><br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Сьвяты Несьмяротны, зжалься над намі.<br>
<br>
Сьвяты Божа, Сьвяты Моцны, Сьвяты Несьмяротны, зжалься над намі.<br>
<br>
<strong><font color="#d00505">Сьвятар:</font></strong> Мудрасьць, устаньце!<br>
<br>
<em><font color="#d00505">І сьпявае трапар:</font></em><br>
<br>
<font color="#d00505"><strong>Трапар</strong> <em>(тон 1).</em></font> Збаў, Госпадзе, людзей Тваіх і блаславі набытак Твой. Даруй супакой сьвятой Тваёй Царкве і перамогу над усімі нягодамі, і захавай верны Твой народ сілаю Твайго крыжа.<br>
<br>
<strong><font color="#d00505">Людзі:</font></strong> <font color="#d00505"><em>паўтараюць гэты самы трапар двойчы.<br>
<br>
Пасьля гэтага:</em></font><br>
<br>
<strong>Слава... цяпер...</strong><br>
<br>
<font color="#d00505"><strong>Кандак</strong> <em>(тон 4).</em></font> Хрысьце Божа, які з волі Сваёй быў узьняты на крыжы, даброты Твае даруй новым людзям, што <em>(якія)</em> носяць імя Тваё; дай радасьць належным нашым уладам сілаю Тваёю, настаўляючы іх на ўсякую <em>(кожную)</em> добрую справу: хай дапамогаю будзе ім Твой крыж – непераможная зброя міру.<br>
<br>
<strong><font color="#d00505">Сьвятар:</font></strong> Госпаду памолімся.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<font color="#d00505"><strong>Сьвятар:</strong></font> Госпадзе, Божа славы, Ойча ўсемагутны, Ты ў дрэве, насаджаным сярод раю, даў нам вобраз жыцьцядайнага Крыжа, на якім Твой любы Сын памёр, умярцьвіўшы сьмерцю сваёю сьмерць і даўшы яго Царкве сваёй як непераможную зброю, умацаваньне веры, непахісную надзею збаўленьня і дару жыцьця. Дык вось мы, слугі Твае, удастоіўшыся такой вялікай ласкі, сёньня прыносім Велічы Тваёй славу, падзяку і пакорнае пакланеньне, і просім Цябе глянуць ласкава на гэты вось крыж, які мы паставілі на ўспамін аб ласцы веры сьвятой, дадзенай нашаму беларускаму народу тысяча гадоў таму назад. Пашлі на яго ласку Духа Твайго Сьвятога, блаславі, асьвяці яго і дай яму быць нам і ўсяму нашаму беларускаму народу магутнай абаронаю ад усіх супраціўнікаў бачных і нябачных, аховаю ад спакусаў, умацаваньнем у веры, падтрымкаю надзеі, і заахвочаньнем да дабрадзейнасьцяў. Будзь спагадлівым да ўсіх нас, якія перад гэтым крыжам молімся, і дай нам спаўненьне просьбаў для нашага збаўленьня. І як Крыжам сьвет быў вызвалены ад асуджэньня, так і слугам Тваім, і ўсяму нашаму беларускаму народу, і ўсім бацькам, братам і сёстрам нашым, якія памерлі ў надзеі ўваскрасеньня і жыцьця вечнага, асабліва тым, якія аддалі жыцьцё за наш народ, дай, каб яны аказаліся пераможцамі граху, даруючы ім усё патрэбнае да збаўленьня і настаўляючы ўсіх нас Крыжам Тваім да ўсяго добрага, прывядзі да Твайго Валадарства. Бо Ты – Крыніца і Падаўца ўсяго добрага, і Табе славу аддаем, Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
<em><font color="#d00505">Кропіць крыж тройчы сьвятой вадою, кажучы за кожным разам:</font></em><br>
<br>
Асьвячаецца гэты крыж ласкаю Ўсесьвятога Духа і акрапленьнем гэтае сьвятое вады, у імя Айца, і Сына, і Сьвятога Духа. Амін.<br>
<br>
<em><font color="#d00505">Скончыўшы, сьпявае тройчы, робячы за кожным разам паклон:</font></em><br>
<br>
Крыжу Твайму пакланяемся, Уладару наш, і сьвятое ўваскрасеньне Тваё славім.<br>
<br>
<strong><font color="#d00505">Людзі:</font></strong> <font color="#d00505"><em>паўтараюць тое самае тройчы.<br>
<br>
Пасьля сьпяваюць наступную песьню:</em></font><br>
<br>
<em><font color="#d00505">(Тон 2)</font></em> Прыйдзіце, верныя, паклонімся жыцьцядайнаму Крыжу, на якім Уладар славы Хрыстос дабравольна рукі распасьцёр, каб нас вярнуць да першаснага блаславенства, якога нас вораг некалі пазбавіў хітрасьцю і ўчыніў выгнаньнікамі, ад Бога далёкімі. Прыйдзіце, верныя, паклонімся дрэву, якім мы ўдастоіліся скрышыць галовы нябачных ворагаў; прыйдзіце, усе народы зямлі, каб песьнямі ўсхваліць Крыж Гасподні. Радуйся, Кры́жу, дасканалае збаўленьне ўпалага Адама: табою хваліцца сьвятая Царква, перамагаючы ўсе нягоды сілаю тваёю. Сёньня мы, хрысьціяне, з страхам цалуючы цябе, славім да цябе прыбітага Бога, кажучы: «Госпадзе, што быў прыбіты да Крыжа, зьмілуйся над намі, бо Ты добры і Чалавекалюбец».<br>
<br>
<strong><font color="#d00505">Сьвятар:</font></strong> Слава Табе, Хрысьце Божа, надзея наша, слава Табе.<br>
<br>
<font color="#d00505"><strong>Людзі:</strong></font> Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Госпадзе, зьмілуйся. Госпадзе, зьмілуйся. Госпадзе, зьмілуйся. Ойча, блаславі.<br>
<br>
<font color="#d00505"><strong>Сьвятар</strong> <em>(робіць водпуст):</em></font> Хрыстос, праўдзівы Бог наш, які дзеля нашага збаўленьня захацеў быць расьпятым на дрэве Крыжовым і, пацярпеўшы сьмерць, уваскрос з мёртвых на трэці дзень, малітвамі Ўсячыстае свае Маці, сьвятых, слаўных і годных пахвалы апосталаў Пятра і Паўла і ўсіх сьвятых апосталаў, сьвятых слаўных і пераможных мучанікаў; сьвятых баганосных айцоў нашых; між сьвятымі Айца нашага Яна Залатавуснага, архібіскупа Канстанцінопальскага; сьвятых слаўных і роўных апосталам настаўнікаў славянскіх Кірылы і Мятода; між сьвятымі айца нашага Кірылы, біскупа Тураўскага; сьвятое Маці нашае Еўфрасіньні Полацкае, асьветніцы Беларусі; сьвятога айца нашага Аўрама Смаленскага і ўсіх сьвятых заступнікаў беларускага народу; сьвятых і праведных богаайцоў Якіма і Ганны і ўсіх сьвятых, хай зьмілуецца над намі і збавіць нас, бо Ён добры і Чалавекалюбец.<br>
<br>
<strong><font color="#d00505">Людзі:</font></strong> Амін.