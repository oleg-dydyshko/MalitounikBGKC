<!DOCTYPE HTML><html><head></head><body>
<font color="#d00505"><strong>СЛУЖБЫ 2-ГА ТЫДНЯ ВЯЛІКАГА ПОСТУ</strong></font> <br><br>
<strong>1-ая НЯДЗЕЛЯ ПОСТУ<br> ЎВЕЧАРЫ</strong><br><br> <em>На <strong>«Госпадзе, Цябе клічу...»</strong> чатыры песьні актойха належ- нага тону, пасьля тры наступныя Трыядзі: </em>
<br>
<em>(Тон 4):</em> Дай мне скруху, адвярненьне ад злога і дасканалую паправу, бо я заграз у пажаданьнях цялесных і аддаліўся ад Цябе, Божа і Ўладару ўсіх. Ня маю іншай надзеі, апроч Цябе: дык у вялікай міласэрнасьці Тваёй збаў мяне, заблуд- нага, Ісусе ўсемагутны, Збавіцелю душаў нашых.
<br><br>
Майсей дзівосны, ачысьціўшыся пастом, бачыў Жаданага. Пе- раймаючы яго, душа мая, у дзень устрыманасьці ачысьціся ад злога, каб магчы ўбачыць адзінага добрага і чалавека- любнага Госпада, які дае табе адпушчэньне, ачышчэньне і збаўленьне.
<br><br>
<em>(Тон 6):</em> Пачнем сёньня, браты, радасна другі тыдзень посту,­ і будзем непахісна трымаць яго кожны дзень. Быццам­ Іль­ля Тэсьбіцянін, зробім сабе калясьніцу з чатырох да­бра­дзей­ насьцяў, узвысім розум, вызваліўшы яго ад пажад­лі­ва­сьці, узброім цела чысьцінёю, і пойдзем на пераможнае змагань- не з ворагам.
<br><br>
<em>Тры песьні і багародзічны з мінэі.</em>
<br>
<em>Уваход з кадзілам.</em>
<br><br>
<strong>Вялікі пракімен:</strong> <em>“Ты, Божа, даў спадчыну...”.</em>
<br><br>
<strong>Вершапесьні</strong><br><br> <em>(Тон 8):</em> Прыйдзеце, ачысьцім сябе міласьцінамі і шчодрась- цю для ўбогіх, не трубячы і не разгалошваючы пра нашу дабрачыннасьць: хай левая рука ня ведае што робіць пра- вая, каб чванлівасьць не зруйнавала пладоў міласьціны; але ўсклікнем Таму, хто ведае ўсе тайны: “Ойча, адпусьці на- шыя правіны, як Чалавекалюбец”. (Двойчы) Мучанікі Гасподнія, вы асьвячаеце кожнае месца і лечыце ўсе немачы. Маліцеся цяпер, просім вас, каб нашым душам вызваліцца ад сеці ворага.
<br><br>
<em><strong>Слава... цяпер...</strong></em>
<br><br>
<em>(Тон 8):</em> Нябесныя сілы пяюць хвалу Табе, поўная ласкі Дзева Маці, і мы таксама славім нязьведанае Тваё сынараджэньне.
<br>
Маліся, Багародзіца, за збаўленьне душаў нашых.
<br><br>
<strong>ПАНЯДЗЕЛАК<br> 2-га ТЫДНЯ ПОСТУ ЎВЕЧАРЫ</strong><br><br> <em>На <strong>«Госпадзе, Цябе клічу...»</strong></em>:<br> <em>(Тон 8):</em> Да каго ты сталася падобнай, мая няшчасная і лянівая душа? Ня чыніш нічога добрага, і любіш усьцяж прабываць у злым. Суд ужо пры дзьвярох, дык пакайся, ачысьціся па- стом і малітваю, і ўсклікні Ўладару твайму: “Зграшыла я Табе, прабач мне, Добрасардэчны і дай мне паправу”.
<br><br>
Мора дабрыні, бязгрэшны Божа, лютае мора грахоў маіх асу- шы, Хрысьце, і дай сэрцу майму скруху, што ўстрымлівае рэкі беззаконьня, каб мне славіць у песьнях Тваю невыказ- ную добрасардэчнасьць, даўгацярплівы Дабрачынца душаў нашых.
<br><br>
Ты, Божа, прывёў нас да сьвятога посту і даў нам увайсьці ў ягоны другі тыдзень: зрабі нас годнымі дажыць і да наступ- нага тыдня, умацоўваючы і трымаючы ў добрым стане нашу душу і цела, каб нам убачыць, скончыўшы мужна час посту, Гасподні дзень Уваскрасеньня Твайго і каб, носячы вянцы, нам няспынна славіць Цябе.
<br><br>
<em>Тры песьні і багародзічны з мінэі.</em>
<br><br>
<strong>Пракімен</strong> <em>(Пс 23):</em> Госпад моцны і сільны, Госпад сільны ў змаганьні.
<br><br>
<em>Верш:</em> Гасподняя зямля і ўсё, што напаўняе яе.
<br><br>
<strong>Чытаньне Кнігі Роду (3:21 – 4:7)</strong><br> Госпад Бог зрабіў Адаму і жонцы ягонай вопратку са скуры і прыадзеў  іх. Пасьля  гэтага сказаў Госпад Бог: “Вось чалавек стаўся, як Мы: ведае дабро і зло; няхай цяпер не працягне рукі да дрэва жыцьця, каб сарваць плод, зьесьці яго і жыць вечна”. Дзеля гэтага Госпад Бог выгнаў яго з саду Эдэм- скага, каб ён працаваў на зямлі, з якой быў узяты. І, выгнаўшы Адама, паставіў перад садам Эдэмскім Хэрувіма з вогненным мячом сьцерагчы дарогу да дрэва жыцьця. Адам пазнаў сваю жонку Эву. І яна зачала і нарадзіла Каіна, і сказала: “З Божай да- памогай я нарадзіла чалавека”. А пасьля нарадзіла яшчэ Авеля, брата ягонага. Авель быў пастухом авечак, а Каін быў земляро- бам. Пасьля некаторага часу Каін прынёс ахвяру пладоў зямлі.
<br><br>
Авель таксама прынёс ахвяру з выбраных авечак сваіх і іхняга тлушчу. Госпад глянуў прыхільна на Авеля і ягоную ахвяру; а на Каіна і ягоную ахвяру не захацеў глядзець. Засумаваў Каін вельмі і зьвесіў галаву. Госпад Бог спытаўся ў Каіна: “Чаму ходзіш сумны і чаму спусьціў галаву? Ці добра ты паступаў, ці не зграшыў ты? Глянь, грэх да цябе падступае, але ён не павінен заўладаць табою”.
<br><br>
<strong>Пракімен</strong> <em>(Пс 24):</em> Глянь на мяне і зьмілуйся нада мною.
<br><br>
<em>Верш:</em> Да Цябе, Госпадзе, я ўзьнёс душу маю.
<br><br>
<strong>Чытаньне Кнігі Прыповесьцяў (3:34 – 4:22)</strong><br> Госпад гордым працівіцца, пакорным  дае ласку. Мудрыя будуць жыць , у славе лёс неразумных – ганьба.
<br><br>
Слухайце,­ дзеткі, радаў бацькі, будзьце ўважлівыя, каб пазнаць­ муд­расьць. Дар добры даю вам: не пагарджайце маёй навукай;­ бо і я быў сынам бацькі майго, любімцам маёй маці, і ён навучаў мяне гэтымі словамі: Хай у сэрцы тваім будуць схаваныя сло- вы мае, сьцеражы навукі маёй, каб жыць; мей мудрасьць, мей разважнасьць, слоў вуснаў маіх не забывай; не пагарджай ёю (мудрасьцю) – яна будзе табе ратункам; палюбі яе – яна будзе­ сьцерагчы цябе. Пачатак мудрасьці: здабывай мудрасьць, за ўсякую цану набывай яе. Шануй яе, і яна цябе акружыць па- шанай, пакрые славаю, калі ты яе будзеш мець; узложыць на галаву тваю вянец ласкі, вянцом ганаровым абдорыць цябе.
<br><br>
Паслухай мяне, сыне, прымі мае словы, і дні жыцьця твай- го памножацца. Пакажу табе дарогу мудрасьці, павяду цябе сьцежкамі праведнасьці. Калі пойдзеш туды – крокі твае будуць свабодныя, не спатыкнешся, хоць бы бег хутка.. Слухай навукі і не пагарджай ёю, сьцеражы яе, бо яна для цябе – жыцьцё. На шлях грэшнікаў ня ідзі, і не хадзі дарогаю нязбожных. Пазьбя- гай яе, не зыходзь на яе, абмінай яе, адвяртайся ад яе. Бо яны не заснуць, пакуль ня зробяць нечага злога, сон іх ня возьме, калі ня ўчыняць шкоды, бо яны ядуць хлеб няправеднасьці і п’юць віно насільля. Сьцежкі праведных – быццам сьветлая заранка, што ўзыходзіць і мацнее аж да поўдня. Дарога грэшнікаў быц- цам густы змрок: ня ведаюць, калі ўпадуць. Слухай, сыне, слоў маіх, да маіх навучаньняў прыхілі вуха: хай яны не зыходзяць з вачэй тваіх, захоўвай іх старанна ў сэрцы; бо яны – жыцьцё для тых, што іх прынялі, лякарства для іхняга цела.
<br><br>
<strong>Вершапесьні</strong><br><br> <em>(Тон 3):</em> Будзем пасьціцца духоўным пастом, адкінем усякую распусту, адмовімся ад спакусы граху, прабачым братом даўгі, каб і нам атрымаць адпушчэньне правінаў і магчы ўсклікнуць: “Хай малітва наша ўзыдзе да Цябе, Госпадзе, быццам кадзіла”. (Двойчы) Прарокі, апосталы Хрыстовыя і мучанікі, навучылі нас славіць адзінасутную Тройцу і, прасьвятліўшы заблудныя ў мане народы, учынілі сыноў людзкіх саўдзельнікамі анёлаў.
<br><br>
<em>Багародзічны:</em> Не забудзь убогіх слуг тваіх, Уладарка наша Багародзіца, але малітвамі Тваімі выбаў нас ад будучай кары і цяперашняй небясьпекі, і ад гневу Гасподняга абарані нас.
<br><br>
<strong>АЎТОРАК<br> 2-га ТЫДНЯ ПОСТУ ЎВЕЧАРЫ</strong><br><br> <em>На <strong>«Госпадзе, Цябе клічу...»</strong></em>:<br> <em>(Тон 1):</em> Ты, Хрысьце, распасьцёр на крыжы чыстыя рукі Твае, каб прыцягнуць да сябе людзей з усіх куткоў зямлі; дзеля гэ- тага клічу: “Палонены пажаданьнямі разгублены розум мой засяродзь, і зрабі мяне, ачышчанага пастом, саўдзельнікам мукаў Тваіх”.
<br><br>
Юнакі, узмоцненыя пастом, паказаліся, як пішацца, мацней­ шымі за нясьцерпны агонь. Пасьціся, пакорная душа мая, запалі ў сабе любоў да Ўладара, каб пазьбегнуць будучай пякельнай кары і гібельныя пажаданьні спаліць.
<br><br>
<em>(Тон 3):</em> Радасны час посту! Насыціўшыся ўдосталь сьветлай­ чысьцінёй, чыстай любоўю і сьветазарнай малітвай, усклік­ нем: “Крыжу Хрыстовы ўсесьвяты, што ўзрасьціў слодыч жыцьця, зрабі нас дастойнымі пакланіцца табе з чыстым сэрцам, дaруй нам ачышчэньне і веліч зьмілаваньня”.
<br><br>
Тры песьні і крыжабагародзічны з мінэі.
<br><br>
<strong>Пракімен</strong> <em>(Пс 27):</em> Збаў, Госпадзе, людзей Тваіх і блаславі на- бытак Твой.
<br><br>
<em>Верш:</em> Цябе, Госпадзе, клічу: Божа мой, не адмоўчвайся ад мяне.
<br><br>
<strong>Чытаньне Кнігі Роду (4:8-15)</strong><br> Сказаў Каін Авелю, брату свайму: “Пойдзем у поле”.  І калі былі яны ў полі, Каін кінуўся на Авеля і забіў  яго.
<br><br>
Тады Бог спытаў Каіна: “Дзе брат твой Авель?” Той адказаў: “Ня ведаю. Ці ж я стораж брата майго?” Бог сказаў: “Што ж ты зрабіў? Кроў брата твайго кліча да мяне з зямлі! Дык будзь пра- кляты на той зямлі, якая адкрыла вусны свае, каб прыняць кроў брата твайго, якую ты праліў. Ня дасьць яна табе больш плоду, калі будзеш працаваць на ёй. Прыблудаю і ўцекачом будзеш на зямлі”. Каін сказаў Госпаду: “Занадта вялікая кара мая, каб мне перанесьці. Калі выганіш мяне з гэтай краіны і мне трэба будзе хавацца перад Табою і быць прыблудаю і ўцекачом на зямлі, дык кожны, хто мяне сустрэне, можа забіць мяне!” Але Госпад сказаў яму: “Не! У сем разоў адпомсьціцца таму, хто заб’е Каіна!” І даў Госпад кляймо Каіну, каб ніхто, хто яго су- стрэне, не забіў яго.
<br><br>
<strong>Пракімен</strong> <em>(Пс 28):</em> Госпад сілу людзям сваім дае, Госпад бласлаўляе людзей сваіх супакоем.
<br><br>
<em>Верш:</em> Аддайце Госпаду, сыны Божыя, аддайце Госпаду хвалу і пашану.
<br><br>
<strong>Чытаньне Кнігі Прыповесьцяў (5:1-15)</strong><br> Сыне мой, павярніся да мудрасьці, нахілі вуха тваё да слоў маіх; каб захаваць , добрыя думкі хай вусны  твае сьцерагуць разважнасьці. Бо мёд цячэ з вуснаў чужой жонкі, і на час насалоджвае тваё горла, але ўканцы стаецца ён больш горкі за жоўць і вастрэйшы за меч двусечны. Ногі яе вядуць да сьмерці, да апраметнай крокі яе накіраваныя. Яна ня бачыць­ дарогі жыцьця і не заўважвае, што сьцежкі яе крывыя. Дык ця- пер, сыне, паслухай, не адкідай маіх навучаньняў, хай дарога твая будзе далёкай ад яе, да дзьвярэй дому яе не пады­ходзь, каб не аддаць іншым славы сваёй, і жыцьця свайго неміласэрным; каб з працы тваёй не жылі іншыя, каб твая маёмасьць не пайш- ла ў чужы дом. Каб не прыйшлося­ табе стагнаць, калі сілы цела твайго змарнеюць; каб не казаць­ табе: “Не зважаў я на напамінаньні, пагардзіла сэрца­ маё навукаю, ня слухаў я словаў настаўніка, не прыхіліў вуха да ягоных навучаньняў; я чуць не папаў у вялікую бяду сярод­ грамады-зборышча”. Сыне, пі ваду з уласных посудаў – тую, што плыве з тваёй крыніцы.
<br><br>
<strong>Вершапесьні</strong><br><br> <em>(Тон 3):</em> Сам расьпяты, Ты, Госпадзе, расьпяў з сабою старога чалавека; прабіты ў бок кап’ём, Ты прабіў ім чалавекагуб- нага зьмея. Прыгвазьдзі да страху Твайго цела маё, і парань душу маю любоўю Тваёю, каб я, гледзячы на цярпеньні Твае, дастойна правёў час посту, утаймаваў ня толькі жы- вот, але і іншыя грэшныя нахілы, і ахвяраваў Табе скруху сардэчную і пакору душы за мае ранейшыя правіны, ад якіх выбаў мяне, Чалавекалюбча. (Двойчы) Прарокі, апосталы Хрыстовыя і мучанікі, навучылі нас славіць адзінасутную Тройцу і, прасьвятліўшы заблудныя ў мане народы, учынілі сыноў людзкіх саўдзельнікамі анёлаў.
<br><br>
<em>Багародзічны:</em> Убачыўшы Народжанага ад цябе, Усячыстая, павешанага на дрэве, ты заплакала і ўсклікнула: “Любае і жаданае Дзіця маё, дзе падзелася сьветлая краса Твая, якою ты ўпрыгожыў людзкую прыроду”.
<br><br>
<strong>СЕРАДА<br> 2-га ТЫДНЯ ПОСТУ ЎВЕЧАРЫ</strong><br><br> <em>На <strong>«Госпадзе, Цябе клічу...»</strong></em>:<br> <em>(Тон 1):</em> Будзем пасьціць, браты, духоўным пастом, устрымаем язык ад лісьлівых слоў, і не дамо прычыны і спакусы спатык- нуцца брату нашаму; але з каяньня і сьлязьмі прасьвятлім душы і ўсклікнем Хрысту: “Адпусьці нам грахі нашыя ў ча- лавекалюбстве Тваім”.
<br><br>
Усяхвальныя мучанікі, вас зямля не змагла ўтрымаць, а неба, адчыніўшы райскія дзьверы, прыняла вас, і вы, увайшоўшы, спажываеце ў асалоду з дрэва жыцьця. Маліце Хрыста даць душам нашым супакой і веліч зьмілаваньня.
<br><br>
<em>(Тон 3):</em> Боскіх апосталаў малітвамі, добрасардэчны Госпадзе, у міласэрнасьці і спагадлівасьці Тваёй дай нам час посту до- бра правесьці і зрабі нашы думкі пакорнымі, каб, будучы збаўленымі, нам вечна славіць Цябе.
<br><br>
Вялікае і страшнае Тваё прыйсьце, Госпадзе, калі, сеўшы на пасадзе, будзеш чыніць справядлівы суд. Не асудзі мяне за грахі мае, але, як Бог, пашкадуй, добрапрыемнымі малітвамі апосталаў Тваіх.
<br><br>
<em>(Тон 6):</em> Хрыстовыя апосталы, сьветачы людзей, скарбніцы ба- гатыя ўсямудрага розуму Бога нашага: выбаўце ад спакусаў і зрабіце спакойным жыцьцё тых, што славяць вас і, сьвятымі вашымі малітвамі, дайце нам час посту правесьці з юнацкім запалам, каб нам дасьцігнуць мукаў Хрыстовых, і са сьме- ласьцю славіць Бога нашага.
<br><br>
<em>Тры песьні і багародзічны з мінэі.</em>
<br><br>
<strong>Пракімен</strong> <em>(Пс 31):</em> Весяліцеся ў Госпадзе і радуйцеся, правед- ныя.
<br><br>
<em>Верш:</em> Шчасьлівыя, чые астаўленыя бясчынствы і чые пакры- тыя грахі.
<br><br>
<strong>Чытаньне Кнігі Роду (4:16-26)</strong><br> Каін адышоў ад Госпада. А потым пасяліўся  ў  краіне Нод, на ўсход ад Эдэму. Каін сышоўся з жонкай сваёй, і  яна  зачала і нарадзіла Яноха. Калі Каін збудаваў горад, ён назваў яго імем сына свайго: Янох. У Яноха нарадзіўся Гайдад. Гай- дад быў бацькам Малялеіла, а Малялеіл – Матусалеха. Мату- салех быў бацькам Ламеха. І ўзяў сабе Ламех дзьве жонкі: імя адной было Ада, а другой – Сэльля. Ада нарадзіла Іовіля; ён быў прабацькам тых жывёлагадоўцаў, што жывуць у палатках.
<br><br>
Брат ягоны называўся Юваль; ад яго паходзяць усе тыя, што іграюць на гусьлях і на жалейках. Сэльля таксама нарадзіла Товеля: ён быў кавалём, які рабіў розныя прылады з медзі і жа- леза. Сястра Товеля была Наема. Ламех сказаў сваім жонкам: “Ада і Сэльля, слухайце, што я кажу вам; будзьце ўважлівыя да маіх слоў. Я забіў чалавека, які мяне параніў, і дзіця, якое ўдарыла мяне. Калі Каін быў адпомшчаны ў сем разоў; дык Ла- мех (будзе адпомшчаны) ў семдзясят сем”. Адам зноў зышоўся з жонкай сваёй, і яна нарадзіла яму сына, якому дала імя Сэт, кажучы: “Даў мне Бог іншага патомка ўзамен за Авеля, якога забіў Каін”. І ў Сэта таксама нарадзіўся сын. Сэт даў яму імя Янос. Той пачаў клікаць імя Гасподняе.
<br><br>
<strong>Пракімен</strong> <em>(Пс 32):</em> Хай міласэрнасьць Твая, Госпадзе, спачне на нас, бо мы ўсклалі надзею на Цябе.
<br><br>
<em>Верш:</em> Усклікніце, праведнікі, Госпаду ў радасьці: хвала пасуе праведным.
<br><br>
<strong>Чытаньне Кнігі Прыповесьцяў (5:15 – 6:3)</strong><br> Сыне­ пі ваду з уласных посудаў –, тую, што плыве з тваёй студні. Хай крыніца твая ня б’е навонкі, і вада не разьліваецца перад табою: хай служыць табе аднаму, а не іншаму разам з табою. Хай крыніца твая застанецца чыстай, задаволься жонкай тваёй маладосьці. Мілая ланя і зграбная ка- зуля хай заўсёды гутарку вядзе з табою, хай будзе перад тваімі вачыма і з табою праз увесь час. З ёю разам прабывай і будзеш шчасьлівы. Нашто табе ласкі чужое (жонкі) і абдымкі няведа- май? Бо шляхі людзкія – перад вачыма Госпада: Ён бачыць усе ягоныя сьцежкі. Праступкі ловяць чалавека, ён запутваецца ў путах праступку. Ён памрэ ненавучаны, будзе блудзіць у велічы бязглуздасьці сваёй. Сыне, калі ты паручыўся за бліжняга свайго, калі ты падаў руку за чужога, словамі вуснаў сваіх ты зьвязаў сябе, ты палонены словамі, што выходзяць з губ тваіх.
<br><br>
Рабі, сыне, што кажу табе, каб табе вызваліцца.
<br><br>
<em>Далей – Літургія раней асьвячанах дароў.</em>
<br><br>
<strong>ЧАЦЬВЕР<br> 2-га ТЫДНЯ ПОСТУ ЎВЕЧАРЫ</strong><br><br> <em>На <strong>«Госпадзе, Цябе клічу...»</strong></em>:<br> <em>(Тон 4):</em> Прабіты ў бок і на дрэве павешаны, Ты праліў жыцьцё­ мне, які злосьцю зьмея, праз спажыцьцё з дрэва, быў умярць- влёны; дзеля гэтага слаўлю Цябе, Хрысьце, і малю Тваю добра­сардэчнасьць: “Дай мне пакланіцца мукам Тваім”.
<br><br>
Ты выгнаў першастворанага з раю, калі той зграшыў; прыбіты да дрэва, Ты, Збавіцелю , зноў яго туды ўводзіш; дзеля гэ- тага клічу: “Ад недамаганьняў маіх сёньня выхапі мяне, ачысьціўшы пастом, пакаяньнем і сьлязьмі, Ісусе ўсядобры, Збавіцелю душ нашых”.
<br><br>
<em>(Тон 5):</em> Славім, Госпадзе, Твой жыцьцядайны Крыж: ён пра­ цьвіў у сьвеце збаўленьнем і ўмярцьвіў сьмерць; дык пры­ водзім яго да Цябе, як малітву: у гэтыя сьвятыя дні, умацуй нас у посьце, дай сілу змагацца з пажаданьнямі, і пера- могу над гэтым сьветам, у вялікай Тваёй, Чалавекалюбча, міласэрнасьці.
<br><br>
<em>Тры песьні і багародзічны з мінэі.</em>
<br><br>
<strong>Пракімен</strong> <em>(Пс 35):</em> Госпадзе, на небе міласэрнасьць Твая, і праўда Твая аж да хмараў дастае.
<br><br>
<em>Верш:</em> Справядлівасьць Твая, быццам горы Божыя, загады Твае, быццам бездань.
<br><br>
<strong>Чытаньне кнігі Роду (5:1-24)</strong><br> Вось кніга патомства Адама. Калі Бог стварыў чалавека, Ён стварыў яго на падабенства Бога. Ён стварыў  іх мужчыну і жанчыну, і паблаславіў іх. І даў імя яму “Адам” калі стварыў яго. І Адам пажыў дзьвесьце трыцаць гадоў, і нарадзіў сына, які быў верным вобразам ягоным, і назваў яго Сэт. Усіх дзён Адама пасьля таго, як у яго нарадзіўся Сэт, было семсот гадоў, і нарадзіў ён сыноў і дачок. І ўсіх дзён жыцьця Адама- вага было дзевяцьсот трыццаць. І памёр. Сэт, маючы сто пяць гадоў, нарадзіў Яноса. А пасьля нараджэньня Яноса пражыў васямсот семдзясят гадоў і нарадзіў сыноў і дачок. І памёр Сэт, пражыўшы ўсяго дзевяцьсот дванаццаць гадоў. Калі Янос меў дзевяноста гадоў, ён нарадзіў Каінана. І жыў Янос пасьля­ нараджэньня Каінана васямсот пятнаццаць гадоў і нарадзіў сыноў і дачок. Янос памёр, пражыўшы дзевяцьсот пяць гадоў.
<br><br>
Калі Каінан меў семдзясят гадоў, ён нарадзіў Малялеіла. І пажыў Каінан пасьля нараджэньня Малялеіла васямсот сорак гадоў і нарадзіў сыноў і дачок. І калі Каінан пражыў дзевяць- сот дзесяць гадоў, ён памёр. Калі Малялеіл меў шэсьцьдзясят пяць гадоў, ён нарадзіў Ярэда. А пасьля нараджэньня Ярэда жыў Малялеіл васямсот сорак гадоў і нарадзіў сыноў і дачок.
<br><br>
І калі пражыў дзевяцьсот пяць гадоў, памёр. Калі Ярэд меў сто шэсьцьдзясят два гады, ён нарадзіў Яноха. Пасьля нараджэнь- ня Яноха Ярэд жыў васямсот трыццаць гадоў і меў сыноў і да- чок. Ярэд пражыў дзевяцьсот шэсьцьдзясят два гады і памёр.
<br><br>
Калі Янох меў шэсьцьдзясят пяць гадоў, ён нарадзіў Матуса- леха. Янох, нарадзіўшы Матусалеха, жыў у прыязьні з Богам яшчэ трыста гадоў і меў сыноў і дачок. Агульны лік гадоў Яноха­трыста шэсьцьдзясят пяць. Так як Янох жыў у прыязьні з Богам, ён зьнік, бо Бог забраў яго.
<br><br>
<strong>Пракімен</strong> <em>(Пс 36):</em> Госпада слухайся і захавай шлях Яго.
<br><br>
<em>Верш:</em> Не зайздросьць крывадушным і не пераймай тых, што чыняць беззаконьне.
<br><br>
<strong>Чытаньне Кнігі Прыповесьцяў (6:3-20)</strong><br> Сыне, рабі, як я навучыў цябе, каб вызваліцца: бо ты  па­трапіў у рукі паганых дзеля бліжняга твайго. Ідзі, бяжы, націскай на бліжняга, за якога ты паручыўся. Ня дай зачыніцца вачом тваім, ня дай спачынку павекам тваім. Як ланя, вырвіся з рукі, як птушка, з пасткі. Ідзі, лянівец, да мурашкі, глянь, як яна стараецца: ты ж будзь мудрэйшы за яе. Ня знойдзеш над ёю начальніка, ні стоража, ні гаспадара; а летам яна зьбірае ежу, робіць запасы ў час жніва. Або ідзі да пчалы, пабач якая з яе работніца, як старанна працуе яна: вынікі працы яе ўладары і простыя людзі на здароўе спажываюць, усім яна любая і слаў­ ная.­­ Хоць і сіла ў яе невялікая, але славіцца яна мудрасьцю.
<br><br>
Як доўга, лянівец, будзеш ляжаць? Калі прасьнешся? Крыху пасьпіш, крыху пасядзіш, дрэмлючы, склаўшы рукі. Потым найдзе на цябе ўбоства, як нейкі валацуга, і бяда – як злы ча­ лавек.­Калі ж ня будзеш лянівым, як крыніца будзе жніво тваё, і бяда ўцячэ ад цябе, як злодзей. Чалавек неразумны і нікчэмны ходзіць па дрэнным шляху: страляе вачыма, шоргае нагамі, пальцамі паказвае. У распусным сэрцы кнуе злое: у кожны час такі чалавек задумвае подступы для гораду. Дзеля гэтага за- губа прыходзіць зьнянацку на яго, у адну хвіліну ён разьбіты, і няма для яго лякарства. Ён цешыцца з усяго, што ненавідзіць Бог і што выклікае ў Яго агіду: вока гордае, язык хлусьлівы, рукі, што кроў праведнага праліваюць; сэрца, што кнуе благія намеры, ногі што бягуць да праступства, сьведка фальшывы, што хлусіць і ўсчынае закалоты сярод братоў. Сыне захоўвай законы бацькі твайго, і не адкінь навучаньняў маці тваёй.
<br><br>
<strong>Вершапесьні</strong><br><br> <em>(Тон 5):</em> Не пасьціўшыся паводле загаду Творцы, першаствора- ныя людзі за непаслушэнства спарадзілі сьмерць і былі ад- даленыя ад дрэва жыцьця і райскае асалоды; таму, верныя, будзем пасьціцца ад тленнай ежы і згубных пажаданьняў, каб нам ад крыжа боскага атрымаць жыцьцё і разам з раз- важным разбойнікам вярнуцца да першай бацькаўшчыны, атрымаўшы ад Хрыста веліч зьмілаваньня. (Двойчы) Ня дбаючы пра дачаснае і наважыўшыся на мукі, вы, слаўныя мучанікі, ня страцілі надзеі блаславёных, і атрымалі ў спад- чыне нябеснае валадарства. Маючы ласку ў чалавекалюбна- га Бога, выпрасіце сьвету супакой і веліч зьмілаваньня.
<br><br>
Крыжабагародзічны: Калі Ягнё і Маці ўбачыла Сына свайго­, які сьпяшаўся на сьмерць, Яна пайшла хутка за Ім, кажучы­: “Куды гэта ідзеш, Сыне любы мой, Хрысьце? Чаго так сьпя- шыш, Доўгацярплівы? Ісусе жаданы і бязгрэшны, шмат­ літасьцівы Госпадзе, дай слова мне, слузе Тваёй, ня збудзь маўчаньнем мяне, якая ў невыказны спосаб нарадзіла Цябе, Божа ўсядобры, Які даеш сьвету веліч зьмілаваньня”.
<br><br>
<strong>ПЯТНІЦА<br> 2-га ТЫДНЯ ПОСТУ ЎВЕЧАРЫ</strong><br><br> <em>На <strong>«Госпадзе, Цябе клічу...»</strong></em>:<br> <em>(Тон 4):</em> Вось час прыемны, вось дзень збаўленьня: у велічы міласэрнасьці Тваёй наведай душу маю, і цяжар правінаў маіх аблягчы, адзіны Чалавекалюбча.
<br><br>
Чатыры песьні мучанічныя належнага тону з актойху і тры з мінэі. Дагматык належнага тону.
<br><br>
<strong>Пракімен</strong> <em>(Пс 39):</em> Міласэрнасьць Твая і праўда Твая будуць заўжды са мною.
<br><br>
<em>Верш:</em> У бядзе паклікаў я Госпада, і Ён пачуў мяне.
<br><br>
<strong>Чытаньне Кнігі Роду (5:32 – 6:8)</strong><br> Калі Ной меў пяцьсот гадоў, ён нарадзіў­ трох сыноў – Сіма, Хама і Яфэта. І калі людзі пачалі размнажацца на зямлі, радзіліся ім дочкі. Сыны божыя, убачыўшы, што дочкі людзкія прыгожыя, бралі іх сабе за жонак, – усіх, якія ім падабаліся.
<br><br>
Тады Бог сказаў: “Ня можа заставацца дух Мой заўсёды ў ча- лавеку, бо чалавек – істота цялесная; дзеля гэтага­ няхай жыве толькі сто дваццаць гадоў”. А ў тым часе жылі на зямлі вола­ ты.­­ Бо калі сыны божыя зыходзіліся з дочкамі людзкімі, тыя радзілі ім іх. Гэта былі асілкі, слаўныя ў тым часе. Калі ж Гос­ пад убачыў, як вялікая нягоднасьць пануе сярод людзей на зямлі і якія злыя намеры ў іх, пашкадаваў, што стварыў людзей і вельмі засумаваў. Уканцы сказаў Госпад: “Вынішчу людзей, якіх стварыў, з паверхні зямлі – людзей, зьвяроў, паўзуноў і птушак нябесных, бо шкадую, што іх стварыў”. Толькі Ной быў мілы Богу.
<br><br>
<strong>Пракімен</strong> <em>(Пс 40):</em> Я сказаў: Госпадзе, зьмілуйся нада мною, аздараві душу маю.
<br><br>
<em>Верш:</em> Шчасьлівы той, хто любіць беднага і ўбогага.
<br><br>
<strong>Чытаньне Кнігі Прыповесьцяў (6:20 – 7:1)</strong><br> Сыне, захоўвай мае рады, не пагарджай навукаю маці. У сэрцы напішы іх назаўсёды, павесь сабе іх на шыі. Калі ідзеш, хай яны вядуць цябе; хай сьцерагуць цябе, калі зась- неш; калі прачнешся, хай яны гавораць табе; бо Закон ёсьць сьветач,­ а навука – сьвятло; напамінаньні і дакоры – дарога жыцьця.­ Яны захаваюць цябе ад злой жанчыны: хай сэрца тваё ня прагне­ прынадаў чужое, хоць язык яе гладкі; хай вейкі яе цябе ня зловяць. Бо для распусьніцы хапае кусок хлеба, а за- мужняя пасягае на жыцьцё. Ці можа хто схаваць пад пазуху агонь, каб не загарэлася вопратка? Хто можа ісьці па гарачых вугалях, не спаліўшы ног? Хто ідзе да чужой жонкі, хто дакра- наецца да яе, ад кары не ўцячэ. Не даюць патолі злоўленаму злодзею, які крадзе, бо галодны, каб напоўніць свой жы- вот: злоўлены, ён заплаціць у сем разоў і аддасьць усю маё- масьць дому свайго. Хто ж грашыць з жанчынай, у таго няма розуму: робячы гэта, ён губіць душу сваю. Ён толькі знойд- зе сорам і пабоі, ганьба­ ягоная ніколі не замажацца. Бо зайз- драсьць будзіць гнеў у мужа, і ён будзе бязьлітасны ў дзень помсты. Ня прыме ён ніякага выкупу і не здаволіцца ніякімі дарамі. Захоўвай, сыне, словы мае, і скрый іх у сабе. Сыне, шануй Госпада, і будзеш моцны: апроч Яго, ня бойся нікога.
<br><br>
<em>Далей – Літургія раней асьвячанах дароў.</em>
<br><br>
<strong>2-ая НЯДЗЕЛЯ ВЯЛІКАГА ПОСТУ<br><br>
ВЯЧЭРНЯ</strong><br>
<em>Уся служба нядзельная належнага тону.</em>
<br><br>
<strong>ЮТРАНЬ</strong><br>
<em>Усё нядзельнае належнага тону.
<br>
Пасьля Пс 50: “Пакаяньня Дзьверы...”</em><br><br>
<strong>КАНОНЫ</strong><br>
<em>Нядзельны належнага тону і посны (9-ая песьня). Катавасія “Адчыню вусны мае...”
<br>
Пасьля <strong>3-й песьні:</strong> </em>
<br>
<strong>Кандак 2-й нядзелі</strong> <em>(Тон 4):</em> Сёньня час дзеяньня настаў, бо суд ужо пры дзьвярох, дык устанем усе, хто посьціць, пад­мацуем сьлёзы пакаяньня міласьцінамі і ўсклікнем: “Грахі нашыя больш шматлікія за пясок марскі, але Ты, Творча ўсіх, адпусьці нам, каб мы маглі атрымаць вянцы несьмяротнасьці”.
<br><br>
<em><strong>Слава... цяпер...</strong></em>: Хутка пачуй нашыя малітвы, усебеззаган- ная Ўладарка, і занясі іх Сыну Твайму і Богу. Адгані напады злосных намоўнікаў, суцішы непаладкі, і ўпакор гордасьць тых, што ўзьняліся на слугаў Тваіх.
<br>
<em>Пасьля 6-й песьні кандак і ікас нядзельны належнага тону.</em>
<br><br>
<strong>Песьня 9</strong><br> <em>(Тон 8) Ірмас:</em> Неба жахнулася, усе канцы зямлі дзіву даліся: Бог зьявіўся людзям у целе, і ўлоньне Тваё сталася больш пра- сторным за нябёсы. Дзеля гэтага Цябе, Багародзіца, хоры анёлаў і людзей узьвялічваюць.
<br><br>
Дзеля мяне, Госпадзе, забі кормнае цялё, і напоўні радасьцю і вясельлем усе сьвятыя душы, што жывуць з Табою. Я быў страчаны: прымі мяне зноў. Я быў мёртвы: вярні мяне да жыцьця, апрані ў вопратку нятленнасьці і ў Боскае адзеньне збаўленьня.
<br><br>
Прыйдзіце, душы, што адышлі далёка ад Бога і былі пазбаў­ леныя Боскай ласкі, і ад усяго сэрца, беручы прыклад з блуднага сына, усклікніце: “Ойча добры на небе! Усе мы зграшылі перад Табою, але Ты збаў нас, бо мы прыбягаем да Тваёй міласэрнасьці”.
<br><br>
У Тваёй бязьмежнай міласэрнасьці, Госпадзе, не пагардзі намі, што шматлікімі праступкамі змарнавалі Тваё багацьце.­ Сёньня мы прыбягаем да Цябе і, як блудны сын, клічам: “Зграшылі мы перад Табою, але Ты збаў нас, бо мы спадзяем­ ся на Тваю міласэрнасьць!” <em><strong>Слава... цяпер...</strong></em>: Ты, Уладарка – нашая прыстань, стырно і заступніца. Мы, слугі Твае, малітвамі Тваімі да Госпада вызваляемся ад выпрабаваньняў і спакусаў, бо на Цябе мы ўсклалі надзею, Цябе з любоўю ўзьвялічваем.
<br><br>
<strong>Экзапастыляр</strong> <em>чарговы ўваскросны.</em>
<br><br>
<strong>Пахвальныя псалмы</strong> <em>ўваскросныя належнага тону.</em>
<br><br>
<strong>Слава...:</strong> <em>(Тон 6)</em>. Тых, што ходзяць у цемры граху, Ты, Хрысь- це, апрамяніў сьвятлом поснага часу. Пакажы нам і сьветлы дзень Тваіх пакутаў, каб нам усклікнуць Табе: “Устань, Го- спадзе, і зьмілуйся над намі!” Цяпер...: “Найблаславёная Ты, Багародзіца Дзева...” ЛІТУРГІЯ сьвятога Васіля Вялікага Трапары Трапар нядзельны належнага тону.
<br><br>
<strong>Слава...</strong>
<br><br>
<strong>Кандак 2-й нядзелі</strong> <em>(Тон 4):</em> Сёньня час дзеяньня настаў, бо суд ужо пры дзьвярох, дык устанем усе, хто посьціць, і падмацуем сьлёзы пакаяньня міласьцінамі і ўсклікнем: “Грахі нашы больш шматлікія за пясок марскі, але Ты, Творча ўсіх, адпусьці нам, каб мы маглі атрымаць вянцы несьмяротнасьці”.
<br><br>
<strong>Цяпер...</strong>
<br><br>
<strong>Кандак Багародзіцы</strong> <em>(Тон 8):</em> Магутная Ўладарка Багародзіца, мы, верныя слугі Твае, выбаўленыя Табою ад бедаў, песьні ўдзячнасьці і перамогі Табе прыносім. Ты ж, маючы сілу непераможную, ад усякіх напасьцяў выратуй нас, каб нам усклікнуць Табе: “Радуйся, Дзева Маці!” <strong>Пракімен</strong> <em>(Пс 11:8,2):</em> Ты, Госпадзе, сьцеражы нас і захавай нас ад гэтага роду давеку.
<br><br>
<em>Верш:</em> Збаў мяне, Госпадзе, бо не засталося праведніка: няма верных сярод сыноў людзкіх.
<br><br>
<strong>Апостал:</strong> Габ 1:10 – 2:3
<br><br>
<strong>Алілуя</strong> <em>(Пс 88:2,3):</em> Міласэрнасьць Тваю, Госпадзе, буду вечна славіць, праўду Тваю буду абвяшчаць вуснамі маімі з пака- леньня ў пакаленьне.
<br><br>
<em>Верш:</em> Я сказаў: “Міласэрнасьць створаная, каб трываць давеку,­ праўда ж Твая мaе непасхісную ў небе аснову”.
<br><br>
<strong>Евангельле: </strong>Мк 2:1-12
<br><br>
<strong>Задастойнік:</strong> У Табе радуецца, Поўная ласкі, усякае стварэнь- не – сабор анёлаў і род людзкі, – асьвячаны хораме і раю духоўны, пахвала дзеваў; ад Цябе Бог прыняў цела і стаўся дзіцяткам, Бог наш спрадвечны; улоньне Тваё Ён зрабіў па- садам сваім, і нутро Тваё ўчыніў больш прасторным за неба.
<br><br>
У Табе радуецца, Поўная ласкі, усякае стварэньне: слава Табе.
</body></html>
