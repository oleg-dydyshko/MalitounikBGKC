<!DOCTYPE HTML><strong><font color="#d00505">2-ая НЯДЗЕЛЯ ВЯЛІКАГА ПОСТУ <br>
<br>
ВЯЧЭРНЯ</font></strong> <br>
<br>
<em><font color="#d00505">Уся служба нядзельная належнага тону.</font></em> <br>
<br>
<strong><font color="#d00505">ЮТРАНЬ</font></strong> <br>
<br>
<font color="#d00505"><em>Усё нядзельнае належнага тону. <br>
<br>
Пасьля </em></font><strong><font color="#d00505"><em>Пс 50</em></font></strong><font color="#d00505"><em>: «Пакаяньня Дзьверы...».</em></font><br>
<br>
<strong><font color="#d00505">КАНОНЫ</font></strong> <br>
<br>
<font color="#d00505"><em>Нядзельны належнага тону і посны (9-ая песьня). Катавасія «Адчыню вусны мае...».</em></font> <br>
<br>
<em><font color="#d00505">Пасьля </font></em><strong><em><font color="#d00505">3-й песьні:</font></em> <br>
<br>
<font color="#d00505">Кандак 2-й нядзелі</font></strong> <em><font color="#d00505">(тон 4):</font></em> Сёньня час дзеяньня настаў, бо суд ужо пры дзьвярох, дык устанем усе, хто посьціць, падмацуем сьлёзы пакаяньня міласьцінамі і ўсклікнем: “Грахі нашыя больш шматлікія за пясок марскі, але Ты, Творча ўсіх, адпусьці нам, каб мы маглі атрымаць вянцы несьмяротнасьці”. <br>
<br>
<strong>Слава... цяпер...:</strong> Хутка пачуй нашыя малітвы, усебеззаганная Ўладарка, і занясі іх Сыну Твайму і Богу. Адгані напады злосных намоўнікаў, суцішы непаладкі, і ўпакор гордасьць тых, што ўзьняліся на слугаў Тваіх. <br>
<br>
<em><font color="#d00505">Пасьля 6-й песьні кандак і ікас нядзельны належнага тону.</font></em> <br>
<br>
<strong><font color="#d00505">Песьня 9</font></strong><em>(Тон 8) <br>
<br>
<font color="#d00505">Ірмас:</font></em> Неба жахнулася, усе канцы зямлі дзіву даліся: Бог зьявіўся людзям у целе, і ўлоньне Тваё сталася больш прасторным за нябёсы. Дзеля гэтага Цябе, Багародзіца, хоры анёлаў і людзей узьвялічваюць. <br>
<br>
Дзеля мяне, Госпадзе, забі кормнае цялё, і напоўні радасьцю і вясельлем усе сьвятыя душы, што жывуць з Табою. Я быў страчаны: прымі мяне зноў. Я быў мёртвы: вярні мяне да жыцьця, апрані ў вопратку нятленнасьці і ў Боскае адзеньне збаўленьня. <br>
<br>
Прыйдзіце, душы, што адышлі далёка ад Бога і былі пазбаў леныя Боскай ласкі, і ад усяго сэрца, беручы прыклад з блуднага сына, усклікніце: “Ойча добры на небе! Усе мы зграшылі перад Табою, але Ты збаў нас, бо мы прыбягаем да Тваёй міласэрнасьці”. <br>
<br>
У Тваёй бязьмежнай міласэрнасьці, Госпадзе, не пагардзі намі, што шматлікімі праступкамі змарнавалі Тваё багацьце. Сёньня мы прыбягаем да Цябе і, як блудны сын, клічам: “Зграшылі мы перад Табою, але Ты збаў нас, бо мы спадзяемся на Тваю міласэрнасьць!” <br>
<br>
<strong>Слава... цяпер...:</strong> Ты, Уладарка – нашая прыстань, стырно і заступніца. Мы, слугі Твае, малітвамі Тваімі да Госпада вызваляемся ад выпрабаваньняў і спакусаў, бо на Цябе мы ўсклалі надзею, Цябе з любоўю ўзьвялічваем. <br>
<br>
<strong><font color="#d00505">Экзапастыляр</font></strong> <em><font color="#d00505">чарговы ўваскросны.</font></em> <br>
<br>
<strong><font color="#d00505">Пахвальныя псалмы</font></strong> <em><font color="#d00505">ўваскросныя належнага тону.</font></em> <br>
<br>
<strong>Слава...:</strong> <em><font color="#d00505">(Тон 6)</font></em>. Тых, што ходзяць у цемры граху, Ты, Хрысьце, апрамяніў сьвятлом поснага часу. Пакажы нам і сьветлы дзень Тваіх пакутаў, каб нам усклікнуць Табе: “Устань, Госпадзе, і зьмілуйся над намі!” <br>
<br>
<strong>Цяпер...:</strong> <em><font color="#d00505">“Найблаславёная Ты, Багародзіца Дзева...”</font></em> 