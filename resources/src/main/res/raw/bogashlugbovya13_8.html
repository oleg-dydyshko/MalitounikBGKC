<!DOCTYPE HTML><font color="#d00505"><strong>2-ая НЯДЗЕЛЯ ВЯЛІКАГА ПОСТУ <br>
<br>
ЛІТУРГІЯ<br>
сьвятога Васіля Вялікага <br>
<br>
Трапары</strong> <br>
<br>
<em>Трапар нядзельны належнага тону.</em></font> <br>
<br>
<strong>Слава... </strong><br>
<br>
<font color="#d00505"><strong>Кандак 2-й нядзелі</strong> <em>(тон 4).</em></font> Сёньня час дзеяньня настаў,* бо суд ужо пры дзьвярох,* дык устанем усе, хто посьціць, і падмацуем сьлёзы пакаяньня міласьцінамі і ўсклікнем:* «Грахі нашы больш шматлікія за пясок марскі,* але Ты, Творча ўсіх, адпусьці нам,* каб мы маглі атрымаць вянцы несьмяротнасьці». <br>
<br>
<strong>Цяпер... <br>
<br>
<font color="#d00505">Кандак Багарoдзiцы</font></strong> <em><font color="#d00505">(тoн 8). </font></em>Магутная Ўладарка Багарoдзiца,* мы, вeрныя слугi Тваe, выбаўлeныя Табoю ад бeдаў,* пeсьнi ўдзячнасьцi i пeрамoгi Табe прынoсiм.* Ты ж, маючы сiлу нeпeрамoжную, ад усякix напасьцяў выратуй нас,* каб нам усклiкнуць Табe: «Радуйся, Дзeва Мацi!» <br>
<br>
<font color="#d00505"><strong>Пракімен</strong> <em>(Пс 11.8, 2).</em></font> Ты, Госпадзе, сьцеражы нас і захавай нас ад гэтага роду давеку. <br>
<br>
<font color="#d00505"><em>Верш.</em></font> Збаў мяне, Госпадзе, бо не засталося праведніка: няма верных сярод сыноў людзкіх. <br>
<br>
<br>
<strong>Чытаньне лісту сьвятога апостала Паўла да Габрэяў</strong> <em>(Гбр 1.10 – 2.3)</em><br>
<br>
«Спачатку Ты, Госпадзе, заснаваў зямлю, і неба – твор рук Тваіх. Яны прамінуць, а Ты застанешся: быццам вопратка, яны састарэюць, і як адзеньне Ты згортваеш іх, і яны мяняюцца. А Ты ўсё той самы, і гадом Тваім няма канца». А каму з анёлаў сказаў Ён: «Сядзь па правай руцэ Маёй, пакуль пакладу ворагаў Тваіх пад ногі Табе?» Ці ж яны ўсе ня духі, прызначаныя для служэньня, пасланыя на дапамогу тым, што маюць атрымаць у спадчыну збаўленьне?<br>
<br>
Таму неабходна, каб мы з найвялікшай пільнасьцю зьвярталі ўвагу на тое, што чулі, каб часам не зысьці з дарогі. Бо калі слова, аб’яўленае праз анёлаў, мела такую моц, што ўсякае ягонае пераступленьне і непаслушэнства атрымоўвала слушную кару, то як жа мы пазьбегнем (кары), калі ня будзем клапаціцца аб такім вялікім збаўленьні? Яно, сьпярша прагалошанае Госпадам, было пацьверджанае тымі, што яго чулі.<br>
<br>
<br>
<font color="#d00505"><strong>Алілуя</strong> <em>(Пс 88.2, 3).</em></font> Міласэрнасьць Тваю, Госпадзе, буду вечна славіць, праўду Тваю буду абвяшчаць вуснамі маімі з пакаленьня ў пакаленьне. <br>
<br>
<font color="#d00505"><em>Верш.</em></font> Я сказаў: «Міласэрнасьць створаная, каб трываць давеку, праўда ж Твая мaе непасхісную ў небе аснову». <br>
<br>
<br>
<font color="#d00505"><strong>Евангельле:</strong> <em>Мк 2.1-12</em>.<br>
<br>
<br>
<strong>Задастойнік.</strong></font> У Табе радуецца, Поўная ласкі, усякае стварэньне – сабор анёлаў і род людзкі, – асьвячаны хораме і раю духоўны, пахвала дзеваў; ад Цябе Бог прыняў цела і стаўся дзіцяткам, Бог наш спрадвечны; улоньне Тваё Ён зрабіў пасадам Сваім, і нутро Тваё ўчыніў больш прасторным за неба. У Табе радуецца, Поўная ласкі, усякае стварэньне: слава Табе. 