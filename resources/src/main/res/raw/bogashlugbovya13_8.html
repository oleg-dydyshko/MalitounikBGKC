<!DOCTYPE HTML><strong><font color="#d00505">2-ая НЯДЗЕЛЯ ВЯЛІКАГА ПОСТУ <br>
<br>
ЛІТУРГІЯ<br>
сьвятога Васіля Вялікага <br>
<br>
Трапары</font></strong> <br>
<br>
<em><font color="#d00505">Трапар нядзельны належнага тону.</font></em> <br>
<br>
<strong>Слава... <br>
<br>
<font color="#d00505">Кандак 2-й нядзелі</font></strong> <em><font color="#d00505">(тон 4).</font></em> Сёньня час дзеяньня настаў,* бо суд ужо пры дзьвярох,* дык устанем усе, хто посьціць, і падмацуем сьлёзы пакаяньня міласьцінамі і ўсклікнем:* «Грахі нашы больш шматлікія за пясок марскі,* але Ты, Творча ўсіх, адпусьці нам,* каб мы маглі атрымаць вянцы несьмяротнасьці». <br>
<br>
<strong>Цяпер... </strong><br>
<br>
<font color="#d00505"><strong>Кандак Багарoдзiцы</strong> <em>(тoн 8). </em></font>Магутная Ўладарка Багарoдзiца,* мы, вeрныя слугi Тваe, выбаўлeныя Табoю ад бeдаў,* пeсьнi ўдзячнасьцi i пeрамoгi Табe прынoсiм.* Ты ж, маючы сiлу нeпeрамoжную, ад усякix напасьцяў выратуй нас,* каб нам усклiкнуць Табe: «Радуйся, Дзeва Мацi!» <br>
<br>
<strong><font color="#d00505">Пракімен</font></strong> <em><font color="#d00505">(Пс 11.8, 2).</font></em> Ты, Госпадзе, сьцеражы нас і захавай нас ад гэтага роду давеку. <br>
<br>
<em><font color="#d00505">Верш.</font></em> Збаў мяне, Госпадзе, бо не засталося праведніка: няма верных сярод сыноў людзкіх. <br>
<br>
<br>
<strong>Чытаньне лісту сьвятога апостала Паўла да Габрэяў</strong> <em>(Гбр 1.10 – 2.3)</em><br>
<br>
«Спачатку Ты, Госпадзе, заснаваў зямлю, і неба – твор рук Тваіх. Яны прамінуць, а Ты застанешся: быццам вопратка, яны састарэюць, і як адзеньне Ты згортваеш іх, і яны мяняюцца. А Ты ўсё той самы, і гадом Тваім няма канца». А каму з анёлаў сказаў Ён: «Сядзь па правай руцэ Маёй, пакуль пакладу ворагаў Тваіх пад ногі Табе?» Ці ж яны ўсе ня духі, прызначаныя для служэньня, пасланыя на дапамогу тым, што маюць атрымаць у спадчыну збаўленьне?<br>
<br>
Таму неабходна, каб мы з найвялікшай пільнасьцю зьвярталі ўвагу на тое, што чулі, каб часам не зысьці з дарогі. Бо калі слова, аб’яўленае праз анёлаў, мела такую моц, што ўсякае ягонае пераступленьне і непаслушэнства атрымоўвала слушную кару, то як жа мы пазьбегнем (кары), калі ня будзем клапаціцца аб такім вялікім збаўленьні? Яно, сьпярша прагалошанае Госпадам, было пацьверджанае тымі, што яго чулі.<br>
<br>
<br>
<strong><font color="#d00505">Алілуя</font></strong> <em><font color="#d00505">(Пс 88.2, 3).</font></em> Міласэрнасьць Тваю, Госпадзе, буду вечна славіць, праўду Тваю буду абвяшчаць вуснамі маімі з пакаленьня ў пакаленьне. <br>
<br>
<em><font color="#d00505">Верш.</font></em> Я сказаў: «Міласэрнасьць створаная, каб трываць давеку, праўда ж Твая мaе непасхісную ў небе аснову». <br>
<br>
<br>
<strong>Чытаньне сьвятога Евангельля<br>
паводле Марка</strong> <em>(Мк 2.1-12)</em><br>
<br>
Таго часу Ісус вярнуўся ў Капернаум, і прайшла чутка, што Ён у хаце. зараз жа сабралася столькі народу, што і ля дзьвярэй не было месца; і гаварыў Ён ім слова. І прыйшлі да Яго з спараліжаваным, несучы яго ўчатырох. І ня маючы­ маг­чымасьці падысьці да Яго дзеля згушчэньня народу, разабралі дах дому, дзе Ён быў, зрабілі дзірку ды спусьцілі пасьцелю, на якой ляжаў спараліжаваны. Ісус, пабачыўшы іхную веру, кажа паралітыку: «Дзіця, даруюцца табе твае грахі». Тут жа сядзелі некаторыя з кніжнікаў і разважалі ў сваіх сэрцах: «Што Ён так блюзьніць? Хто можа дараваць грахі, апрача аднаго Бога?» Ісус жа ўраз даведаўся духам Сваім, што яны гэтак разважаюць­ у сабе, і сказаў ім: «Навошта гэтак разважаеце ў сэрцах вашых? Што лягчэй сказаць паралітыку: “твае грахі дараваныя” ці “устань, вазьмі свой ложак і хадзі”? Але каб вы ведалі, што Сын Чалавечы мае ўладу на зямлі дараваць грахі», кажа паралітыку: «Табе кажу: устань, вазьмі свой ложак ды ідзі ў дом свой». І ён ўраз устаў і, узяўшы ложак, выйшаў перад усімі, так што ўсе дзівіліся і славілі Бога, кажучы: «Ніколі нічога такога мы ня бачылі».<br>
<br>
<br>
<strong><font color="#d00505">Задастойнік.</font></strong> У Табе радуецца, Поўная ласкі, усякае стварэньне – сабор анёлаў і род людзкі, – асьвячаны хораме і раю духоўны, пахвала дзеваў; ад Цябе Бог прыняў цела і стаўся дзіцяткам, Бог наш спрадвечны; улоньне Тваё Ён зрабіў пасадам Сваім, і нутро Тваё ўчыніў больш прасторным за неба. У Табе радуецца, Поўная ласкі, усякае стварэньне: слава Табе. 