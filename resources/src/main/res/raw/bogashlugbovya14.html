<!DOCTYPE HTML><html><head></head><body>
<font color="#d00505"><strong>СЛУЖБЫ ТРЭЦЯГА ТЫДНЯ ВЯЛІКАГА ПОСТУ</strong></font>
<br><br> 
<strong>2-ая НЯДЗЕЛЯ ПОСТУ<br> 
ЎВЕЧАРЫ</strong>
<br><br> 
<em>На <strong>«Госпадзе, Цябе клічу...»</strong> чатыры песьні актойха адпавед­ нага­тону, пасьля наступныя:</em> 
<br> 
<strong>Песьні Трыядзі</strong> <em>(тон 8):</em> Я зграшыў бяз ліку перад Табою, дык і чакаю бясконцых мукаў – скрыгату зубоў і няўцешнага плачу, агню нязгаснага, і цемры, і пякельнай бездані. Суддзя справядлівы, дай мне сьлёзы, каб праз іх знайсьці мне прабачэньне і адпушчэньне благіх дзеяньняў маіх, посьцячы і молячыся: «Уладару Хрысьце, зьмілуйся нада мною ў вялікай Тваёй міласэрнасьці».
<br><br>
Адшукай мяне, Слова Божае, заблуканага ў горных пропасьцях цяжкіх правінаў, і пакліч да Сябе, адгані паганыя навыкі сэрца майго, і памёрлага мяне зноў ажыві і ачысьці пастом.
<br><br>
У няспынным плачу клічу: «Уладару Хрысьце, зьмілуйся нада мною ў вялікай міласэрнасьці Тваёй».
<br><br>
Пачынаючы трэці тыдзень посту, усхвалім, верныя, усесьвятую Тройцу; пастараемся прайсьці рэшту посту радасна і, высушыўшы цялесныя пажаданьні ў сэрцах нашых, пажнем боскія кветкі і спляцем вянкі для Вялікадня, каб, надзеўшы іх, сустрэць Хрыста Пераможцу.
<br><br>
<em>Тры песьні і багародзічны з мінэі.</em>
<br>
<em>Уваход з кадзілам.</em>
<br><br>
<strong>Вялікі пракімен:</strong> <em>«Не адвярні твару Твайго...».</em>
<br><br>
<strong>Вершапесьні</strong><br><br> <em>(тон 8):</em> Няўстойлівым розумам маім я адкінуў бацькоўскія наказы і змарнаваў жыцьцё ў грэшных пажаданьнях. Усё жыцьцё я, няшчасны, пражыў у блудзе, пазбаўлены спажывы, што ўмацоўвае сэрца, напоўнены пераходнаю тлустаю прынадаю пажаданьняў маіх. Але Ты, Ойча добры, не закрый для мяне Твайго чалавекалюбнага сэрца, прымі мяне, як блуднага сына, і зьмілуйся нада мною. (Двойчы) Мучанікі Гасподнія, вы асьвячаеце кожнае месца і лечыце ўсе немачы. Маліцеся цяпер, просім вас, каб нашым душам вызваліцца ад сеці ворага.
<br><br>
<strong><em>Слава... цяпер...</em></strong>
<br><br>
<em>(тон 8):</em> Нябесныя сілы пяюць хвалу Табе, поўная ласкі Дзева Маці, і мы таксама славім нязьведанае Тваё сынанараджэньне. Маліся, Багародзіца, за збаўленьне душаў нашых.
<br><br>
<strong>ПАНЯДЗЕЛАК<br>
3-га ТЫДНЯ ПОСТУ ЎВЕЧАРЫ </strong>
<br><br>
<em>На <strong>«Госпадзе, Цябе клічу...»</strong></em>:<br>
<em>(тон 1):</em> Палюбім пост, які сушыць дзеяньнем духа дрэнныя нахілы душы, накіроўвае на справы Боскія, узносіць розум да неба і хадайнічае, каб добры Бог прабачыў нашыя правіны.
<br><br>
Усё жыцьцё маё, Госпадзе, я, няшчасны, сорамна змарнаваў, і цяпер, як блудны сын, са скрухаю сардэчнаю клічу: «Ойча нябесны, зграшыў я, ачысьці і збаў мяне, і не адкінь мяне, які сам аддаліўся ад Цябе і, чынячы бясплодныя ўчынкі, зьбяднеў».
<br><br>
<em>(тон 3):</em> Прыйдзіце ўсе, усхвалім пачэсны пост, якім мы духоўна перамагаем злога ворага, і ўсклікнем Хрысту: «Дай нам,  Збавіцелю, бачыць без асуджэньня Твой усесьвяты Крыж, пакланіцца яму, і ў песьнях уславіць яго».
<br><br>
<em>Тры песьні і багародзічны з мінэі.</em>
<br><br>
<strong>Пракімен</strong> <em>(Пс 43):</em> Табою, Божа, будзем хваліцца ўвесь дзень, і імя Тваё вызнаваць давеку.
<br><br>
<em>Верш:</em> Божа, вушыма нашымі мы чулі.
<br><br>
<strong>Чытаньне кнігі Роду (6:9-22)</strong><br>
Ной Ён быў дагадзіў чалавек Богу. праведны Нарадзіў і беззаганны Ной трох сыноў ў родзе – сваім.
<br><br>
 Сіма, Хама і Яфэта. Зямля сапсавалася супраць Бога і была поўная няправеднасьці. І бачыў Бог зямлю, што яна сапсаваная, бо кожнае цела на зямлі робіць нягодныя справы. І сказаў Госпад Бог Ною: «Я вырашыў пакласьці канец існаваньню ўсіх людзей, бо яны напоўнілі зямлю няправеднасьцю; і таму Я вынішчу іх разам з зямлёю. Ты ж збудуй сабе каўчэг з дрэва, што не гніе, зрабі ў каўчэгу перагародкі, пакрый яго смалою­ звонку і знутры. Вось які маеш зрабіць каўчэг: трыста сажняў даўжыні, пяцьдзесят шырыні і трыццаць вышыні. Зрабі адтуліну ў каўчэзе ў сажань велічынёю зьверху, а ўваход да каўчэгу зрабі збоку; і зробіш унутры ніжні, другі і трэці паверхі. І вось Я навяду патоп, ваду на зямлю, каб загубіць усякую істоту пад небам, якая мае дух жыцьця. І ўсе, што на зямлі, згінуць. З табою ж я заключу Мой саюз, і ўвойдзеш у каўчэг ты і твае сыны, і жонкі сыноў тваіх з табою. І ўвядзі таксама ў каўчэг (ад усялякай жывёлы, і ад усіх паўзуноў і) усіх зьвяроў, і ад усякай жывой істоты, па пары, каб яны засталіся жывымі разам з табою: хай яны будуць мужчынскага і жаночага полу. З усіх птушак нябесных паводле роду іх, і ад усякай жывёлы па роду, і ад усіх паўзуноў, што поўзаюць па зямлі, па роду іх, хай увойдуць па два, каб ты іх карміў: мужчынскі пол і жаночы. Ты ж вазьмі сабе ўсякай ежы, каб было што есьці, і забяры з сабою, і будзе яна табе і ўсім ім страваю». І Ной зрабіў усё так, як загадаў яму Госпад Бог.
<br><br>
<strong>Пракімен</strong> <em>(Пс 44):</em> Імя тваё зраблю памятным з пакаленьня ў пакаленьне.
<br><br>
<em>Верш:</em> З сэрца майго б’юць крыніцай прыгожыя словы.
<br><br>
<strong>Чытаньне кнігі Прыповесьцяў (8:1-21)</strong><br>
Сыне, голасці свой? ж мудрасьць Яна стаіць ня на кліча, высокім ці ж месцы, розум пры не ўзьнімае  дарозе,­ на ростанях;­ яна кліча ля варот пры ўваходзе да гораду, ля дзьвярэй: «Вас, людзі, клічу я, да сыноў людзкіх (зьвернуты) голас мой! На­ву­чыцеся, неразумныя, разважнасьці, а дурні – розуму.­ Слухайце, бо я буду гаварыць пра важныя рэчы; бо словы вуснаў маіх – праўда; мой язык будзе­ абвяшчаць­ праўду, а нязбожнасьць – агіда для вуснаў маіх. Усе словы вуснаў маіх справядлівыя; няма ў іх крывадушнасьці і хітрасьці; усе яны яс­ныя для разумнага, і справядлівыя для тых, што здабываюць­ веду. Прыміце навуку маю, а ня срэбра;­ веда лепшая­ за выбра­нае золата; бо мудрасьць лепшая за самацьве­ты,­ і нічога з таго, што жадаеце, не раўняецца з ёю. Я – муд­расьць, маю ў сабе розум і разважнасьць, страх Гасподні, нянавісьць няправеднасьці; гордасьць і высакамер­насьць, шлях злы і крыва­душныя вусны я ненавіджу. У мяне добрая­рада і праўда; я – розум; у мяне сіла.
<br>
Мною ўладары­ па­нуюць,­ і законы праведныя ўстанаўляюць князі. Мною кіруюцца начальнікі, і вяльможы, і суддзі ўсе на зямлі. Я люблю тых, што любяць мяне; тыя, што мяне шукаюць,­ знойдуць; у мяне багацьці і слава, незьнішчальныя скарбы і праўда. Мае плады лепшыя за золата, золата самае чыс­тае; і карысьці ад мяне больш, як ад найчысьцейшага срэбра. Я хаджу па шляху праўды, па сьцежцы справядлівасьці, каб прыяцеляў маіх надзяліць багацьцем і напоўніць скарбніцы іх».
<br><br>
<strong>Вершапесьні</strong><br><br> <em>(тон 2):</em> Ойча добры, ад усяго, што Ты мне даў, бяздумнасьць мая абадрала мяне: я аддаліўся ад Цябе, працаваў для чужога­ гаспадара, пасьвіў паганую жывёлу, і нават іхняй ежай ня мог насыціцца; дзеля гэтага прыбягаю да Цябе, бо ведаю Тваю добрасардэчнасьць: пакрый нагату маю чалавекалюбствам Тваім і збаў мяне. (Двойчы) Малітвамі сьвятых мучанікаў і ўслаўленьнем Хрыста ўсякая мана разьвейваецца і род людзкі вераю збаўляецца.
<br><br>
<em>Багародзічны: </em>З дзявочага Твайго ўлоньня зазьзяла сьвятло сьвету ўсяму – словам Слова. Малі Яго, найсьвятая Чыстая Дзева, збавіць душы нашыя ад сецяў ворага.
<br><br>
<strong>АЎТОРАК <br>
3-га ТЫДНЯ ПОСТУ ЎВЕЧАРЫ</strong>
<br><br>
<em>На <strong>«Госпадзе, Цябе клічу...»</strong></em>: <em>(тон 3):</em> Госпадзе, што крыжом забіў хітрага ворага, збаў ад ягонай спакусы мяне, грэшнага; ачысьці мяне пастом і дай мне чыніць волю Тваю, каб мне ўбачыць, Уладару, Твае пачэсныя цярпеньні.
<br><br>
Я быў паранены зброяй асалоды, Госпадзе, і стаўся быццам мёртвы; ацалі мяне і ажыві маю пакорную душу, Уладару,­ што быў прабіты кап’ём, і ў дабрыні Тваёй зрабі мяне, прабітага стралою ворага, удзельнікам Тваіх пачэсных цярпеньняў.
<br><br>
<em>(тон 2):</em> Прасьветлім пастом душы, каб стацца годнымі без асуджэньня бачыць Крыж Твой, Госпадзе, і пакланіцца яму з страхам і любоўю, бо ён асьвятляе Твае дабравольныя цярпеньні, да якіх у дабрыні Тваёй дай нам дажыць, Чалавекалюбча.
<br><br>
<em>Тры песьні і крыжабагародзічны з мінэі.</em>
<br><br>
<strong>Пракімен</strong> <em>(Пс 47):</em> Вялікі Госпад і поўны славы ў горадзе Бога нашага.
<br><br>
<em>Верш:</em> У горадзе Госпада сіл, у горадзе Бога нашага.
<br><br>
<strong>Чытаньне кнігі Роду (7:1-5)</strong><br>
Сказаў каўчэг; Госпад бо Я Бог пераканаўся, Ною: «Увайдзі што ты ты праведны з усёй сям’ёю перада  ў Мною ў гэтым пакаленьні. І ад усякай жывёлы чыстай вазьмі па сем – мужчын­скага полу і жаночага, – а ад жывёлы нячыстай па два – мужчынскага полу і жаночага. І ад усіх птушак нябесных чыстых вазьмі па сем – мужчынскага полу і жаночага, а ад усіх птушак нячыстых па дзьве – мужчынскага полу і жаночага, каб захаваць племя іх на зямлі. Вось яшчэ сем дзён, і навяду дождж на зямлю праз сорак дзён і сорак начэй;­ і вынішчу ўсё, што існуе, што Я стварыў, з твару зямлі». І зрабіў Ной усё, што загадаў яму Госпад Бог.
<br><br>
<strong>Пракімен</strong> <em>(Пс 48):</em> Вусны мае кажуць мудрасьць, разважнасьць – роздум сэрца майго.
<br><br>
<em>Верш:</em> Пачуйце гэта ўсе народы.
<br><br>
<strong>Чытаньне кнігі Прыповесьцяў (8:32 – 9:11)</strong><br>
Сыне, мае шляхі. паслухай Паслухайце мяне, шчасьлівыя маёй навукі тыя, і будзьце што захоўваюць  мудрымі, і не адкідайце яе. Шчасьлівы той, хто слухае мяне, хто чакае кожны дзень ля варот маіх, стаіць ля парогу дзьвярэй маіх. Бо той, хто знайшоў мяне, знайшоў жыцьцё і атрымаў ласку ў Бога; а той, хто грашыць супраць мяне, шкодзіць душы сваёй: усе, што ненавідзяць мяне, любяць сьмерць. Муд­расьць збудавала сабе дом і вычасала сем стаўпоў да яго. Забіла свае ахвяры, зьмяшала віно сваё і прыгатавала стол. Паслала­ слуг сваіх клікаць моцным голасам на пачастунак, кажучы: «Хто прастадушны, хай прыходзіць да мяне». А тым, што жадалі мудрасьці, казала: «Хадзіце, ешце мой хлеб, піце віно, якое я зьмяшала; пакіньце дурасьць – і будзе­це жыць; хадзіце шляхамі разважнасьці».
<br>
Хто жадае навучаць насьмешніка, накліча на галаву сваю няславу; а хто дакарае грэшніка, сам сабе шкодзіць. Не дакарай насьмешніка, бо ён цябе ўзьненавідзіць. Папраў мудрага і ён цябе любіць будзе. Дай мудраму раду і ён стане мудрэйшым. Навучы праведніка, і ён пабольшыць веды свае. Пачатак мудрасьці – страх Гасподні, і спазнаваньне Сьвятога – розум.
<br>
Дзякуючы мне дні твае прадоўжацца, і памножыцца лік гадоў тваіх.
<br><br>
<strong>Вершапесьні</strong><br><br> <em>(тон 2):</em> Увесь жывёльны і земнародны, асьмельваюся назваць Айцом Цябе, Творча і Госпадзе. Хоць і нашý вобраз Твой, я зграшыў: забыўшыся на Твае запаветы, я жыў блудна­ і растраціў багацьці Твае. Але Ты не адрокся ад мяне і захацеў, каб Твой адзінародны Сын дзеля мяне крыж і сьмерць пацярпеў. Дык асьвяці мяне і зьяднай з сабою, Чалавекалюбча. (Двойчы) Хоры мучанікаў супрацівіліся мучыцелям сваім, кажучы: «Мы – воі Ўладара сіл! І хоць аддасьце нас на агонь і мукі, ня вырачэмся Тройцы».
<br><br>
Крыжабагародзічны: Калі Цябе, Спасе, Жыцьцё ўсіх, беззаконныя прыбілі да дрэва крыжовага, тады Чыстая і Беззаганная Маці Твая, стоячы побач, з плачам казала: «Гора мне, Сыне любы, сьвятло вачэй маіх! Як гэта Ты, які зямлю на водах павесіў, дазволіў расьпяць Сябе сярод разбойнікаў?» 
<br><br>
<strong>СЕРАДА<br>
3-га ТЫДНЯ ПОСТУ ЎВЕЧАРЫ</strong>
<br><br>
<em>На <strong>«Госпадзе, Цябе клічу...»</strong></em>: <em>(тон 4):</em> Растраціўшы марна бацькаўскае багацьце, я, бедны, пасяліўся ў краіне благіх людзей і, пазбаўлены Боскай ласкі, стаўся падобным да неразумнай жывёлы. Цяпер вяртаюся да Цябе, добрасардэчнага і шчодрага Айца, і клічу: «Я зграшыў, прымі мяне ў пакаяньні і зьмілуйся нада мною».
<br><br>
Адухоўленыя ахвяры, цэлапаленьні духоўныя, мучанікі Гасподнія, дасканалыя Божыя ахвярапрынашэньні, Богу ведамыя авечкі, што Бога знаюць і загарадзь якіх недаступная ваўкам: маліцеся, каб нам разам з вамі на ціхіх водах знайсьці супакаеньне.
<br><br>
<em>(тон 6):</em> Сонца духоўнага промні, багавідцы-апосталы,­выпра­ сіце прасьвятленьня душам нашым, каб нам вызва­ліцца ад змрочнай цемры пажаданьняў і бачыць дзень збаўленны, ачысьціўшы пастом і малітваю сэрцы, паране­ныя хітрым ворагам; каб, збаўленыя вераю, мы ўсьцяж шанавалі вас, якія мудрым прапаведаваньнем збавілі сьвет.
<br><br>
Адышоўшы ў благую краіну, я змарнаваў усё багацьце, якое Ты, Ойча, даў мне, і цяпер цярплю голад добрых учынкаў; апрануты ў сорам злачынных дзеяньняў, пазбаўлены ласкі Божай, клічу: «Зграшыў я, але ведаю Тваю дабрыню і таму прашу Цябе, добры Хрысьце, прыняць мяне як аднаго з наймітаў Тваіх, малітвамі апосталаў, якія палюбілі Цябе».
<br><br>
Апосталы Збавіцеля, сьветачы сусьветныя, дабрадзейныя і збавенныя прапаведнікі Божае славы, упрыгожаныя зоркамі цудаў і знакамі ацаленьняў, маліцеся шчыра Госпаду за нас: хай Ён прыме малітвы вашыя, як духмяную ахвяру, каб нам усім стацца дастойнымі бачыць жыцьцядайны Крыж і, пакланіўшыся яму з страхам, атрымаць зьмілаваньне ад чалавекалюбнага Збавіцеля нашага.
<br><br>
<em>Тры песьні і багародзічны з мінэі.</em>
<br><br>
<strong>Пракімен</strong> <em>(Пс 51):</em> Буду спадзявацца на Божую міласэрнасьць заўсёды і на век вякоў.
<br><br>
<em>Верш:</em> Чагo xвалiшся злoсьцю, вяльмoжны нягoднiк? <strong>Чытаньне кнігі Роду (7:6-9)</strong><br>
Ной зямлю. меў І шасьцьсот ўвайшоў Ной гадоў, і сыны калі ягоныя патоп водны і жонка, зышоў і жонкі  на сыноў яго з ім у каўчэг ад водаў патопу. І ад птушак чыстых і птушак нячыстых, і ад жывёлы чыстай і жывёлы нячыстай (і ад зьвяроў) і ад усіх паўзуноў па зямлі па пары – мужчынскага роду і жаночага, – увайшлі з Ноем у каўчэг, як загадаў Госпад Бог.
<br><br>
<strong>Пракімен</strong> <em>(Пс 52):</em> Калі вывеў Госпад з палону людзей сваіх.
<br><br>
<em>Верш:</em> Сказаў дурань у сэрцы сваiм: «Няма Бoга».
<br><br>
<strong>Чытаньне кнігі Прыповесьцяў (9:12-18)</strong><br>
Сыне, калі ж калі ты будзеш буян, дык мудры, сам паможаш пацерпіш. сабе Хто і бліжнім ўмацоўваецца  сваім; на мане, той пасе вецер, ганяецца за птушкамі, што лятаюць высока;­бо ён пакінуў шляхі свайго вінаградніка, і заблудзіў на сьцежках­ поля свайго; пераходзіць цераз пустыню і зямлю бязводную, асуджаны на смагу; зьбірае рукамі неўраджай. Жанчына бязглуздая і языкастая, бедная на хлеб бывае: ня ведаючы сораму, яна сядзіць у дзьвярах дому свайго на крэсьле на вачох усіх, каб клікаць тых, што ідуць дарогаю, ідуць проста шляхам сваім: «Калі хто з вас неразумны, хадзі да мяне; і тым, хто пазбаўлены розуму, загадваю: хлеба схованага пакаштуйце­ ў асалоду, ваду крадзеную, салодкую, піце». Ён і ня ведае, што ў яе людзі гінуць, што яны асуджаныя на апраметную. Але ты ўцякай, не затрымлівайся на месцы, не затрымлівай зроку твайго на ёй: такім чынам пяройдзеш раку чужую і ад вады чужой адхілішся і з крыніцы чужой не нап’ешся; і будзеш доўга жыць, і дні гадоў тваіх памножацца.
<br><br>
<em>Далей – Літургія раней асьвячаных дароў.</em>
<br><br>
<strong>ЧАЦЬВЕР <br>
3-га ТЫДНЯ ПОСТУ ЎВЕЧАРЫ </strong>
<br><br>
<em>На <strong>«Госпадзе, Цябе клічу...»</strong></em>: <em>(тон 5):</em> Ты, Збавіцелю, – сапраўдная асалода, – некалі асало­ дзіў горкія воды Мэры дрэвам, што было вобразам боскага Крыжа,­ на якім Ты захацеў быць дабравольна расьпятым. Ты пакаштаваў жоўці і быў прабіты кап’ём у бок, з якога пацякла вада адпушчэньня для абнаўленьня зямнога стварэньня­.
<br><br>
Славім Тваю невыказную сілу і молімся: «Дай нам страх Твой, Госпадзе, у гэты час посту, прабачэньне правінаў і веліч зьмілаваньня».
<br><br>
Ты, Слова, распасьцёр рукі Свае на Крыжы, каб сабраць тых, што былі далёка ад Цябе. Уздымі розум мой ад нізкіх пажаданьняў, абагаці яго дабрадзейнасьцямі, дай сэрцу майму чысты страх Твой, і душы маёй любоў дасканалую, што адкідае цялесную любоў, каб я мог у гэтыя дні дагадзіць Табе ўстрыманасьцю і малітваю, убачыць сьветлы дзень Твайго Ўваскрасеньня і атрымаць веліч зьмілаваньня.
<br><br>
<em>(тон 1):</em> Прайшоўшы, Хрысьце Слова, трэці тыдзень посту,­ зрабі нас годнымі бачыць Твой жыцьцядайны Крыж і пакланіцца яму, і ўславіць дастойна моц Тваю, аддаць хвалу цярпеньням Тваім, і дажыць да слаўнага і пачэснага сьвятога Ўваскрасеньня, Пасхі Тайнай, дзякуючы якой Адам зноў у рай увайшоў.
<br><br>
<em>Тры песьні і крыжабагародзічны з мінэі.</em>
<br><br>
<strong>Пракімен</strong> <em>(Пс 55):</em> Зьмілуйся нада мною, Божа, бо чалавек скрыўдзіў мяне.
<br><br>
<em>Верш:</em> Крыўдзяць мяне ўвесь час ворагі мае.
<br><br>
<strong>Чытаньне кнігі Роду (7:11 – 8:3)</strong><br>
Ушасьцісотым сямнаццаты­дзень годзе месяца, жыцьця адчыніліся Ноя, у крыніцы другі вялікай  месяц, бездані і вокны неба адкрыліся, і дождж на зямлю падаў сорак дзён і сорак­ начэй. У той самы дзень увайшоў у каўчэг Ной, і сыны Ноя, Сім, Хам і Яфэт, і жонка Ноя, і жонкі сыноў Ноя з імі. Яны, і ўсе зьвяры (зямныя), паводле роду іх, і ўсякая жывёла паводле роду яе, і ўсе паўзуны паводле роду іх, і ўсе птушкі, што лётаюць у паветры, паводле роду іх. І ўвайшлі яны ў каўчэг да Ноя па пары (мужчынскага роду і жаночага) ад кожнага стварэньня, што мае дух жыцьця. І ўвайшлі ўсе да Ноя ў каўчэг па пары – мужчынскага роду жаночага, як загадаў Госпад Бог. І зачыніў Госпад Бог за імі каўчэг звонку. І дождж прадаўжаў ісьці сорак дзён і сорак начэй на зямлю, і вада падняла каўчэг высока над зямлёю; і вада ўсё ўзьнімалася над зямлёю, а каўчэг плаваў па паверхні вады. Вада ўзьнімалася вышэй і вышэй, і пакрыла горы высокія, што былі пад небам. Вада ўзьнялася на пятнацаць локцяў, і пакрыла ўсе горы высокія.
<br>
І памерлі ўсе істоты, што былі на зямлі – птушкі, жывёла, і зьвяры, і паўзуны, што поўзаюць па зямлі, і ўсе людзі. І ўсё, што мела дух жыцьця, усё, што было на сушы, згінула. Былі вынішчаныя ўсе істоты, што на паверхні зямлі, ад чалавека да жывёлы, паўзуноў і птушак нябесных – усё было вынішчана на зямлі. І застаўся Ной адзін, і тыя, што былі з ім у каўчэзе. І вада ўзвышалася над зямлёю сто пяцьдзясят дзён. І ўспомніў Бог Ноя, і ўсіх зьвяроў, жывёлу, і ўсіх птушак і паўзуноў, што былі разам з ім у каўчэзе. І навёў Бог вецер на зямлю, і воды затрымаліся. І зачыніліся крыніцы бездані, і вароты нябесныя: і перастаў дождж з неба, і вада пайшла ўніз пасьля ста пяцідзесяці дзён.
<br><br>
<strong>Пракімен</strong> <em>(Пс 56):</em> Зьмілуйся нада мною, Божа, зьмілуйся нада мною, бо на Цябе спадзяецца душа мая.
<br><br>
<em>Верш:</em> На цень крылаў Тваіх спадзяюся.
<br><br>
<strong>Чытаньне кнігі Прыповесьцяў (10:1-22)</strong><br>
Сын Не мудры прыносіць – радасьць карысьці бацькі, няправеднае неразумны багацьце, – горыч для а праўда  маці.
<br>
збаўляе ад сьмерці. Госпад не дапусьціць душы праведнага­ цярпець голад, але адкіне жаданьні нязбожных. Лянівая рука даводзіць да беднасьці, а старанная рука прыносіць багацьце.
<br>
Разумны сын, які зьбірае летам; бязьдзейны сын, што сьпіць у часе жніва. Блаславеньне Гасподняе на галаве праведніка, а вусны нязбожных поўныя перадчаснага плачу. Памяць праведнага поўная хвалы, імя нязбожных гіне (бяз сьледу):­ Мудры сэрцам прымае запаветы, а дурань спаты­кнец­ца вуснамі сваімі.
<br>
Хто ходзіць беззаганна, ходзіць бясьпеч­на; хто ходзіць па распусным шляху, будзе пакараны. Хто моргае вокам, прыносіць цярпеньні; хто адкрыта дакарае, наводзіць супакой. У руцэ праведнага крыніца жыцьця; у вуснах нязбожнага крыўда таіцца. Нянавісьць прыносіць закалоты, а любоў пакрывае ўсе грахі. У вуснах разумнага мудрасьць, а палка на хрыбце дурня. Мудрыя захоўваюць веду, вусны дурня – пагроза гібелі.
<br>
Маёмасьць багатых – іхняя крэпасьць; убоства бедных – іхняя бяда. Высілкі праведнага вядуць да жыцьця, посьпех нязбожнага – да сьмерці. Хто захоўвае навучаньне, той на шляху да жыцьця; блудзіць той, хто пагарджае напамінаньнем. Хто хавае нянавісьць, у таго вусны хлусьлівыя; хто распаўсюджвае паклёпы, той дурань. Пры шматслоўі не пазьбегнуць граху; хто стрымлівае вусны свае, той разумны. Чыстае срэбра – язык праведнага; сэрца нязбожных бязвартаснае. Вусны мудрых кіруюць многімі; дурні памруць ад недастатку розуму. Блаславеньне Гасподняе ўзбагачвае і не прыносіць з сабою суму.
<br><br>
<strong>Вершапесьні</strong><br><br> <em>(тон 6):</em> Хрысьце Божа, Жыцьцё ўсіх, павешаны на дрэве Крыжовым, ажыві маю душу, амярцьвелую правінамі; і ня дай, Пастыру добры, згінуць зусім мне, авечцы Тваёй, што адступіў ад Тваіх запаветаў і багацьце бязгрэшнасьці, якое Ты дараваў мне, змарнаваў у грэшных пажаданьнях, стаўшыся агідным благімі ўчынкамі. Але Ты, адзіны Міласэрны, абнаві мяне і пакліч да пакаяньня. (Двойчы) Мучанікі Твае, Госпадзе, ня выракліся Цябе і не адступілі ад запаветаў Тваіх. Малітвамі іх зьмілуйся над намі.
<br><br>
Крыжабагародзічны: Бачыўшы, як Цябе расьпінаюць на Крыжы, Маці Твая, Хрысьце, усклікнула: «Што гэта за страшную тайну бачу я, Сыне мой? Як гэта Ты, які даеш жыцьцё, паміраеш, павешаны на дрэве?»
<br><br>
<strong>ПЯТНІЦА<br>
3-га ТЫДНЯ ПОСТУ ЎВЕЧАРЫ</strong>
<br><br>
<em>На <strong>«Госпадзе, Цябе клічу...»</strong></em>: <em>(тон 7):</em> Як блудны сын, я адпаў ад ласкі Тваёй, Госпадзе, змарнаваўшы багацьце і даброты Твае; і вось цяпер прыходжу да Цябе, добрасардэчны Божа, клічучы: «Зграшыў я, зьмілуйся нада мною».
<br><br>
<em>Чатыры мучанічныя песьні належнага тону з актойху і тры з мінэі.</em>
<br><br>
<em>Дагматык належнага тону.</em>
<br><br>
<strong>Пракімен</strong> <em>(Пс 59):</em> Дай нам дапамoгу супраць вoрага; бo людзкая падтрымка дарэмная.
<br><br>
<em>Верш:</em> Божа, Ты адкінуў нас, разьбiў нас, разгнeваўся.
<br><br>
<strong>Чытаньне кнігі Роду (8:4-21)</strong><br>
Дваццаць рах Арарацкіх. сёмага Вада дня сёмага ўсё асядала месяца аж каўчэг да дзясятага сеў на ме госяца. У першы дзень дзясятага месяца паказаліся вершаліны гораў. А пасьля сарака дзён Ной адчыніў акно зробленага ім каўчэгу і выпусьціў ворана (пабачыць, ці адступіла вада з паверхні зямлі); і той паляцеў і не вярнуўся, аж пакуль не высахла вада на паверхні зямлі. І паслаў за ім галубку пабачыць, ці не адступіла вада з паверхні зямлі. Галубка, не знайшоўшы месца, дзе сесьці, вярнулася ў каўчэг, бо яшчэ вада была на ўсёй паверхні зямлі. І ён, працягнуўшы руку, схапіў яе і ўзяў у каўчэг. Пачакаўшы яшчэ сем дзён, зноў паслаў галубку з каўчэгу; і вярнулася яна пад вечар, маючы ў дзюбе сьвежую галінку аліўную з лісьцямі. Ной зразумеў, што вада адступіла з паверхні зямлі. І пачакаўшы яшчэ сем дзён, зноў паслаў галубку, і тая не вярнулася больш. У шэсьцьсот першы год жыцьця Ноя, у першы дзень першага месяца, высахла вада на паверхні зямлі; і, адчыніўшы страху зробленага ім каўчэгу, Ной убачыў, што вада высахла на паверхні зямлі. У другі месяц, у дваццаць сёмы дзень месяца, высахла зямля. І сказаў Госпад Бог Ною гэтыя словы: «Выйдзі з каўчэгу, ты і жонка твая, і сыны твае, і жонкі сыноў тваіх з табою; і ўсе зьвяры, што з табою, і ўсякі род птушак, жывёлы і ўсе паўзуны, што поўзаюць па зямлі.
<br>
Выведзі іх з сабою: хай растуць і размнажаюцца». І выйшаў Ной і жонка ягоная, і сыны і жонкі сыноў яго з ім. І ўсе зьвяры і жывёла, і ўсе птушкі, і паўзуны, што поўзаюць па зямлі, кожны паводле свайго роду на зямлі, выйшлі з каўчэгу. І збудаваў Ной ахвярнік Госпаду і, узяўшы ад усіх зьвяроў чыстых і птушак чыстых, прынёс іх як цэлапальную ахвяру. І Госпад пачуў прыемны пах.
<br><br>
<strong>Пракімен</strong> <em>(Пс 60):</em> Пачуй Госпадзе, просьбу маю, будзь уважлівы да голасу малітвы маёй.
<br><br>
<em>Верш:</em> Ад канцоў зямлі я клікаў Цябе.
<br><br>
<strong>Чытаньне кнігі Прыповесьцяў (10:31 – 11:12)</strong><br>
Вусны будзе праведнага зьнішчаны. кажуць З вуснаў мудрасьць, праведнага а цячэ язык мілае распусны  Богу, з вуснаў няверных – распуста. Агідная Госпаду мера няправедная, вага справядлівая даспадобы Яму. З высакамернасьцю прыходзіць ганьба, з сьціпласьцю – мудрасьць. Шчырасьць кіруе праведнымі, здрадлівых загубіць іхняя хітрасьць. У дзень гневу багацьце бескарыснае, а справядлівасьць ратуе ад сьмерці. Праведнасьць нявіннага выраўноўвае шлях яму, а нязбожны гіне з прычыны нязбожнасьці сваёй. Праведнасьць зьяўляецца ратункам для справядлівых, у сваёй злосьці запутваюцца падступныя. Памірае грэшнік, і з ім гіне надзея яго; марныя спадзяваньні сільных. Справядлівы вызваляецца ад бяды, замест яго ў яе ўпадае нязбожны. Няправедны вуснамі губіць бліжняга свайго, праніклівасьць праведных збаўляе іх.
<br>
Калі праведным шчасьціць, увесь горад цешыцца; калі грэшнікі гінуць, усе скачуць з радасьці. Блаславеньнем праведнікаў горад умацоўваецца, вуснамі грэшнікаў – занепадае. Неразумны выказвае ўголас пагарду да іншых, разумны ўмее маўчаць.
<br><br>
<em>Далей – Літургія раней асьвячаных дароў.</em>
<br><br>
<strong>3-яя НЯДЗЕЛЯ ПОСТУ<br>
(Нядзеля пакланеньня Сьвятому Крыжу Гасподняму)
<br><br>
ВЯЧЭРНЯ</strong>
<br><br>
<em>На <strong>«Госпадзе, Цябе клічу...»</strong></em> шэсьць песьняў нядзельных належнага тону, пасьля чатыры наступныя: <em>(тон 5):</em> Зазьзяй, Крыжу Гасподні, промнямі ласкі ў сэрцах тых, што шануюць Цябе. З любоўю абдымаем Цябе, жаданьне сьвету ўсяго. Ты асушыў нашыя сьлёзы суму, і мы, выбаўленыя ад сьмяротнай пасткі, вярнуліся да бясконцай радасьці. Пакажы нам славу Тваёй красы і дай узнагароду за ўстрыманасьць слугам Тваім, якія ў веры шукаюць заступніцтва Твайго і велічы зьмілаваньня.
<br><br>
Радуйся, жыцьцядайны Крыжу, раю Царквы дзівосны, дрэва ня­­ тленнасьці, што ўзрасьціла нам асалоду вечнае славы.
<br><br>
Ты – прагнаньне бесаў і радасьць анёлаў, Табою цешыцца мноства­ верных. Ты – неадольная зброя, аснова непарушная, уладароў перамога, сьвятароў пахвала. Дай нам дачакацца мукаў Хрыстовых і велічы зьмілаваньня.
<br><br>
Радуйся, жыцьцядайны Крыжу, набожнасьці неадольная сіла, брама райская, верных умацаваньне, Царквы абарона: Табою тленнасьць была зьнішчаная і адмененая, і патаптаная сьмерці ўлада, і мы ўзьняліся ад зямлі да неба. Ты – зброя непераможная, бесаў пераможца, слава мучанікаў, сьвятых сапраўдная краса, прыстанішча збаўленьня, што дае сьвету веліч зьмілаваньня.
<br><br>
Прыйдзі, першая пара людзей, што хітрасьцю чалавеказабойцы­ ўпала з вышыняў, пакаштаваўшы дрэва горкую слодыч.
<br><br>
Вось сапраўды пачэснае дрэва зьяўляецца: дык прыйдзіце радасна цалуйце яго і ўсклікніце з вераю: «Ты наша абарона, найпачэсны Крыжу, блаславёнае дрэва, нябесны парастак. Пакаштаваўшы плоду твайго, мы вярнуліся зноў у першы рай, і атрымалі нятленнасьць і веліч зьмілаваньня».
<br><br>
<strong><em>Слава...</em></strong>
<br><br>
<em>(тон 3):</em> Хрысьце Божа наш, што з уласнай волі прыняў укрыжаваньне дзеля агульнага ўваскрасеньня роду людзкога, і крыжовым пяром, абмачыўшы пальцы ў чырвані крыві Тваёй,­у велічы чалавекалюбства Твайго, уладарна падпісаў нам усім адпушчэньне: не пакінь нас цяпер, каб нам не аддаліцца зноў ад Цябе; але зьмілуйся, адзіны Доўгацярплівы, над Тваімі людзьмі ў бядзе, і захавай нас ад усякіх напасьцяў, бо Ты ўсё можаш.
<br><br>
<strong><em>Цяпер...</em></strong>
<br><br>
<em>Дагматык належнага тону.</em>
<br><br>
<strong>Вершапесьні</strong><br><br> нядзельныя належнага тону.
<br><br>
<strong><em>Слава... цяпер...</em></strong>
<br><br>
<em>(тон 4):</em> Госпадзе, які дапамог лагоднаму Давіду чужынца перамагчы, будзь абаронцам прававерных хрысьціянаў, і крыжовай зброяю перамажы нашых ворагаў. Пакажы нам, Добрасардэчны, Твае даўнейшыя міласьці, каб зразумелі ўсе, што Ты – сапраўды Бог наш. Спадзеючыся на Цябе, перамагаем усе нягоды, і молімся Найчыстай Маці Тваёй, каб нам атрымаць веліч зьмілаваньня Твайго.
<br><br>
<strong>Адпушчальныя трапары</strong>
<em>Трапар нядзельны належнага тону </em>
<strong><em>Слава... цяпер...</em></strong>
<br><br>
<strong>Трапар Крыжа</strong>
<br>
<em>(тон 1):</em> Збаў, Госпадзе, людзей Тваіх і блаславі набытак Твой. Даруй супакой сьвятой Тваёй Царкве і перамогу над усімі нягодамі, і захавай верны Твой народ сілаю Твайго крыжа.
<br><br>
ЮТРАНЬ 

<em>Пасьля <strong>«Госпад – Бог...»</strong> – трапар нядзельны належнага тону.</em>
<br><br>
<strong><em>Слава Айцу, і Сыну, і Сьвятому Духу.</em></strong>
<br><br>
<em>(тон 1):</em> Збаў, Госпадзе, людзей Тваіх і блаславі набытак Твой.
<br><br>
Даруй супакой сьвятой Тваёй Царкве і перамогу над усімі нягодамі, і захавай верны Твой народ сілаю Твайго Крыжа.
<br><br>
<strong><em>Цяпер і заўсёды, і на вякі вякоў. Амін.</em></strong>
<br><br>
<em>(тон 1):</em> Як толькі пачуўся голас Габрыеля, які казаў Табе, Дзева: «Радуйся!», Уладар усіх узяў цела ад Цябе, сьвятая Скарбніца, як прадказаў праведны Давід. Ты сталася больш прасторнай за неба, бо насіла ў Сабе Творцу ўсяго. Слава Таму, хто пасяліўся ў Табе; слава Таму, хто выйшаў з Цябе; слава Таму, Хто вызваліў нас нараджэньнем Сваім.
<br><br>
<em>Далей служба нядзельная належнага тону аж да канонаў.</em>
<br><br>
<strong>КАНОН</strong> <em>(тон 1)</em><br>
<em>Канон нядзельны належнага тону і наступны Крыжа: </em>
<br><br>
<strong>Песьня 1</strong><br>
<em>Ірмас</em>: Уваскрасеньня дзень! Узрадуемся, людзі: сёньня Пасха Гасподняя, Пасха! Бо вось ад сьмерці да жыцьця і ад зямлі на неба Хрыстос Бог перавёў нас, якія пяём песьню перамогі.
<br><br>
<em>Катавасія:</em> Некалі слуга Божы Майсей даў нам вобраз крыжа Твайго, калі ў Чырвоным моры разьдзяліў ваду кіем сваім і правёў Ізраіля, пяючы Табе, Хрысьце Божа, вызвольную песьню.
<br><br>
<strong>Песьня 3</strong>
<br>
<em>Ірмас</em>: Хадзеце, будзем піць пітво новае, ня з каменя бясплоднага цудам атрыманае, але тое, што б’е жывой крыніцай з магілы Хрыста, якім мы ўмацоўваемся.
<br><br>
<em>Катавасія:</em> Умацуй мяне, Уладару Хрысьце, на камені веры крыжом Тваім, каб розуму майму не пахіснуцца ад нападаў ворага, бо Ты адзіны Сьвяты.
<br><br>
<strong>Сядальная песьня</strong> <em>(тон 6):</em> Крыж Твой сьвяты, Госпадзе, дае ацаленьні тым, што занядужалі ад грахоў. Пакланяемся яму і молім Цябе: Зьмілуйся над намі.
<br><br>
<em>Верш:</em> Узьвялічвайце Госпада Бога нашага і пакланяйцеся падножжу Ягонаму, бо Ён сьвяты.
<br><br>
Сёньня спаўняецца слова прарока: пакланяемся месцу, дзе стаялі ногі Твае, Госпадзе, і, пакаштаваўшы з дрэва­ збаўленьня, вызваляемся ад грахоўных пажаданьняў, малітвамі Багародзіцы, адзіны Чалавекалюбча.
<br><br>
<strong><em>Слава Айцу, і Сыну, і Сьвятому Духу.</em></strong>
<br><br>
Як толькі Крыж Твой, Хрысьце Госпадзе, быў пастаўлены, асновы сьмерці пахіснуліся. Пекла, якое хціва праглынула­ Цябе, адпусьціла Цябе з страхам і трапятаньнем. Ты, Сьвя­ ты­, явіў нам збаўленьне, і мы ўзьвялічваем Цябе, Сыне Божы. Зьмілуйся над намі.
<br><br>
<strong><em>Цяпер і заўсёды, і на вякі вякоў. Амін.</em></strong>
<br><br>
Багародзіца Дзева, малі Сына Твайго, Хрыста Бога нашага, які быў дабравольна прыбіты да крыжа і ўваскрос з мёртвых, каб Ён збавіў душы нашыя.
<br><br>
<strong>Песьня 4</strong>
<br> <em>Ірмас</em>: На боскай варце Богам натхнёны Авакум хай стане разам з намі і пакажа анёла прамяністага, які нам ясна кажа: Сёньня збаўленьне сьвету, бо ўваскрос Хрыстос, будучы ўсемагутным.
<br><br>
<em>Катавасія:</em> Убачыўшы Цябе на крыжы, сонца спалохалася і схавала промні свае, усё стварэньне ўславіла Тваю доўгацярплівасьць, і зямля напоўнілася хвалы Тваёй.
<br><br>
<strong>Песьня 5</strong>
<br> <em>Ірмас</em>: Устанем рана да сьвітаньня і, замест духмянасьцяў, песьню Ўладару прынясем, і ўбачым Хрыста, Сонца спра­ вядлівасьці, што асьвятляе ўсім жыцьцё.
<br><br>
<em>Катавасія:</em> Зранку пяём славу Тваю, Добры Збавіцелю, бо мы атрымалі супакой Крыжом Тваім, якім Ты абнавіў род людзкі і прывёў усіх нас да незаходнага сьвятла.
<br><br>
<strong>Песьня 6</strong>
<br> <em>Ірмас</em>: Ты, Хрысьце, зышоў у глыбіні падземныя і разьбіў вечныя путы, што трымалі вязьняў, і на трэці дзень, быццам Ёна з нутра кіта, устаў з магілы.
<br><br>
<em>Катавасія:</em> Ёна распасьцёр рукі свае ў нутры кіта, даючы нам вобраз крыжа Твайго, і сілаю Тваёю, Слова, выйшаў адтуль непашкоджаны .
<br><br>
Кандак Крыжа <em>(тон 7):</em> Ужо вогненны меч не сьцеражэ больш варотаў райскіх, бо яго патушыла дрэва крыжовае, якім джала сьмерці і перамога пекла зьнішчаныя былі, і Ты, Спасе, зьявіўся тым, што ў апраметнай, кажучы: «Хадзеце зноў у рай».
<br><br>
<em>Ікас:</em> Тры крыжы паставіў Пілат на Галгоце: два для разбойнікаў і адзін для Жыцьцядаўца. Убачыўшы Яго, пекла сказала тым, што былі з ім унізе: «Слугі і паплечнікі мае! Хто гэта ўбіў цьвікі ў сэрца маё, хто зьнячэўку прабіў мяне драўляным кап’ём? Разьдзіраюць мяне яны, і я мучуся, трывога агарнула нутро маё і пачуцьці. Дух мой увесь дрыжыць, і я вымушанае адпусьціць Адама і яго нашчадкаў, якіх некалі дало мне дрэва райскае. І вось дрэва ўводзіць іх зноў у рай».
<br><br>
<strong>Песьня 7</strong>
<br> <em>Ірмас</em>: Той, Хто выбавіў юнакоў з агню, стаўшыся чалавекам, церпіць мукі, як сьмяротны, і цярпеньнем Сваім сьмяротнае апранае ў красу несьмяротнасьці – адзіны найблаславёны Бог Айцоў і ўсемагутны.
<br><br>
<em>Катавасія:</em> Ты, Хрысьце, што выбавіў юнакоў у печы, прыняў цела і зышоў на зямлю, быў прыбіты да крыжа і дараваў нам збаўленьне, адзіны блаславёны Божа айцоў і ўсяслаўны.
<br><br>
<strong>Песьня 8</strong>
<br> <em>Ірмас</em>: Гэты асаблівы і сьвяты дзень, адзіны з усіх суботаў, уладарны і Гасподні, сьвята над сьвятамі і ўрачыстасьць над урачыстасьцямі: у гэты дзень бласлаўляем Хрыста на ўсе вякі.
<br><br>
<em>Катавасія:</em> Некалі вялікі прарок Даніла, укінуты з ільвамі ў роў, распасьцёр крыжападобна рукі свае і застаўся цэлым, бласлаўляючы Хрыста праз усе вякі.
<br><br>
<strong>Песьня 9</strong>
<br> <em>Ірмас</em>: Сьвяціся, сьвяціся, Новы Ерусаліме, бо слава Гасподняя зазьзяла над табой. Радуйся сёньня і весяліся, Сыёне. Ты ж, Чыстая, красуйся, Багародзіца, бо Той, Каго Ты нарадзіла, з мёртвых устаў.
<br><br>
<strong>Прыпеў:</strong> Слава, Госпадзе, Крыжу і Ўваскрасеньню Твайму.
<br><br>
Ты, Божа і Жыцьцядаўца, зышоў у магілу, разьбіў усе аковы і кайданы, і ўваскрасіў памёрлых, якія клічуць: «Слава ўваскрасеньню Твайму, Хрысьце, Збавіцелю ўсемагутны».
<br><br>
Магіла Твая, Хрысьце, дала мне жыцьцё, бо Ты, Уладару жыцьця, зьявіўшыся, сказаў тым, што ў магілах: «Усе палонныя, выходзьце на волю, бо Я прыйшоў на адкупленьне сьвету».
<br><br>
Усе дрэвы хай усьцешацца, гледзячы на дрэва Крыжовае, якое сёньня праслаўляецца: Хрыстос, як сказаў некалі Давід, узвысіў яго.
<br><br>
Я памёр праз дрэва, але ў табе, Крыжу Хрыстовы, я знайшоў дрэва жыцьця. Ты – мой абаронца, надзейная ахова ад нападаў ворагаў. Пакланяюся Табе сёньня і клічу: «Асьвяці мяне славаю тваёю».
<br><br>
Весяліся і радуйся, Царква Божая, пакланяючыся сёньня трой­ чы­ сьвятому Крыжу Хрыстоваму, перад якім стаяць у страху анёльскія хоры, што акружаюць яго.
<br><br>
<strong><em>Слава Айцу, і Сыну, і Сьвятому Духу.</em></strong>
<br><br>
Божа сьвяты, адзіная Існасьць у Трох асобах! Пакланяюся Табе – Айцу, і Сыну разам з Духам Сьвятым – адзінаму Пачатку, адзінай Уладзе, што кіруе ўсім.
<br><br>
<strong><em>Цяпер і заўсёды, і на вякі вякоў. Амін.</em></strong>
<br><br>
Ты, Дзева, – гара вялікая, у якой пасяліўся Хрыстос, як сказаў сьвяты Давід. Дзякуючы Табе, Усеблаславёная, мы былі ўзьнятыя да неба і атрымалі ўсынаўленьне праз Духа Сьвятога.
<br><br>
<em>Катавасія:</em> Дзева Маці і існая Багародзіца, Ты нарадзіла бясьсеменна Хрыста Бога нашага, які ўзышоў целам на крыж.
<br><br>
Разам з Ім Цябе мы ўсе, верныя, дастойна ўзьвялічваем.
<br><br>
<strong>Экзапастыляр</strong> <em>нядзельны. Пасьля:</em> <br>
<strong><em>Слава Айцу, і Сыну, і Сьвятому Духу.</em></strong>
<br><br>
Гледзячы на выстаўлены сёньня пачэсны Крыж, паклонімся яму і, цалуючы яго з вераю і любоўю, усьцешымся і папросім дабравольна расьпятага на ім Госпада, каб Ён зрабіў нас годнымі пакланіцца Ягоным пачэсным мукам і неасудна дачакацца ўваскрасеньня.
<br><br>
<strong><em>Цяпер і заўсёды, і на вякі вякоў. Амін.</em></strong>
<br><br>
Усячыстая Дзева, дай нам, якія сёньня пабожна пакланяемся­ Крыжу, на якім Сын Твой распасьцёр усячыстыя рукі Свае, дажыць да збавенных усепачэсных мукаў і пакланіцца сьветламу дню Пасхі Гасподняй, што прыносіць радасьць усяму сьвету.
<br><br>
<strong>Пахвальныя псалмы </strong>
<br><br>
<em>Пяць песьняў нядзельных належнага тону. Тады: </em>
<br><br>
<em>(тон 4):</em> Узьвялічым гучнымі песьнямі пачэсны Крыж і, цалую­ чы яго, усклікнем: «Крыжу пачэсны, асьвяці нашыя душы і целы сілаю тваёю, і захавай бесьпечнымі ад усялякіх варожых напасьцяў тых, што пабожна пакланяюцца табе».
<br><br>
<em>Верш:</em> Узьвялічвайце Госпада Бога нашага і пакланяйцеся падножжу Ягонаму, бо Ён сьвяты.
<br><br>
Прыйдзіце, зачэрпніце вады ласкі, што дзякуючы Крыжу пацякла! Бачым крыніцу дараваньняў – дрэва сьвятое, напое­ нае крывёю і вадою Ўладара ўсіх, які быў дабравольна ўзьнесены на ім і ўзьняў з Сабою людзей.
<br><br>
<em>Верш:</em> Бог, Уладар наш спрадвеку, учыніў збаўленьне пасярод зямлі.
<br><br>
Крыжу ўсяслаўны, ты – умацаваньне Царквы, падтрымка ўла­ дароў, сіла хрысьціянаў, манахаў пахвала і збаўленьне. Таму сёньня пакланяемся табе і прасьвятляемся сэрцам і душою боскай ласкаю Таго, Хто быў на Табе расьпяты, разбурыў уладу маны і зьнішчыў першасны праклён.
<br><br>
<strong><em>Слава Айцу, і Сыну, і Сьвятому Духу.</em></strong>
<br><br>
<em>(тон 8):</em> Госпад у прыповесьці навучыў нас пазьбягаць вы­ са­ка­мернасьці фарысейскай і ня мудраваць вельмі, але думаць­пра сутнае. Ён даў нам самога Сябе за прыклад, калі спустошыў Сябе аж да сьмерці крыжовай. Таму, аддаючы падзяку Яму, разам з мытнікам усклікнем: «Божа, што, непадуладны цярпеньням, пацярпеў за нас, вызваль ад згубных страсьцяў і збаў нас».
<br><br>
<strong><em>Цяпер і заўсёды, і на вякі вякоў. Амін.</em></strong>
<br><br>
<em>Найблаславёная Ты, Багародзіца Дзева...</em>
<br><br>
<strong>Вялікае ўслаўленьне </strong>
<br>
<em>Падчас сьпеву «Сьвяты Божа...» сьвятар, у поўнай сьвятарскай вопратцы, у суправаджэньні дыякана кадзіць тройчы вакол ахвярніка на якім ляжыць крыж. Пасьля бярэ крыж і, з дыяканам з кадзілам сьпераду, выносіць яго паўночнымі дзьвярыма. Стаўшы перад райскімі дзьвярыма, дыякан кажа ўголас:</em>
<br>
Мудрасьць, устаньце! 
<br>
<strong>Сьвятар і дыякан</strong> <em>сьпяваюць трапар:</em>
<br>
<em>(тон 1):</em> Збаў, Госпадзе, людзей Тваіх і блаславі набытак Твой, даруй супакой сьвятой Тваёй Царкве і перамогу над усімі нягодамі, і захавай верны Твой народ сілаю Твайго крыжа.
<br><br>
<strong>Людзі </strong><em>паўтараюць той самы трапар двойчы.
<br><br>
Тым часам сьвятар кладзе крыж на падрыхтаваным сярод царквы стале, кадзіць вакол яго тройчы. Пасьля сьвятар і дыякан, стаўшы перад крыжам, сьпяваюць тройчы, робячы­ за кожным разам зямны паклон: </em>
<br>
Крыжу Твайму пакланяемся, Уладару наш, і сьвятое Ўва­скра­ сеньне Тваё славім.
<br><br>
<strong>Людзі </strong><em>паўтараюць тое самае тройчы, а пасьля сьпяваюць наступную песьню, падчас якой усе прысутныя па чарзе падыходзяць пакланіцца Крыжу: </em>
<br>
<em>(тон 2):</em> Прыйдзіце, верныя, паклонімся жыцьцядайнаму Крыжу, на якім Уладар славы Хрыстос дабравольна рукі расьцягнуў, каб нас вярнуць да першаснага блаславенства, з якога нас хітрасьцю некалі вораг абакраў і ўчыніў нас выгнаньнікамі, ад Бога далёкімі. Прыйдзіце, верныя, паклонімся дрэву, якім мы ўдастоіліся скрышыць галовы нябачных ворагаў; прыйдзіце, усе народы зямлі каб песьнямі ўсхваліць Крыж Гасподні. Радуйся, Крыжу, поўнае збаўленьне ўпаўшага Адама, табою хваліцца сьвятая Царква і перамагае ўсе нягоды сілаю тваёю. Сёньня мы, хрысьціяне, з страхам цалуем цябе і славім да цябе прыбітага Бога, кажучы: «Госпадзе, што быў прыбіты да крыжа, зьмілуйся над намі, бо Ты добры і Чалавекалюбец».
<br><br>
<em>(тон 8):</em> Сёньня Ўладар стварэньня і Госпад славы вісіць, прыбіты да Крыжа, і бок Ягоны прабіты кап’ём. Слодыч Царкоўная каштуе воцату. Вянцом з цярніны вянчаецца і апранецца ў зьдзеклівую вопратку Той, Хто пакрыў неба хмарамі. Рукой глінянай б’ецца Той, Хто Сваёй рукой зрабіў чалавека. Церпіць біцьцё па плячах Той, Хто пакрывае неба хмарамі, і прымае аплёўваньні, зьдзек і насьмешкі. Усё цярпліва пераносіць мой Бог і Збаўца дзеля мяне, грэшнага і асуджанага, каб у добрасардэчнасьці Сваёй збавіць сьвет ад маны.
<br><br>
<strong><em>Слава Айцу, і Сыну, і Сьвятому Духу.</em></strong>
<br><br>
<em>(тон 8):</em> Сёньня Недаступны прыродаю робіцца даступным для мяне і церпіць пакуты, каб збавіць мяне ад цярпеньняў. Той, Хто вяртае зрок сьляпым, аплёўваецца вуснамі злачынцаў і дае Свае плечы на біцьцё дзеля палонных. Калі Ягоная Чыстая Маці ўбачыла Яго на крыжы, Яна з болем усклікнула: «Гора мне, Дзіця маё! Чаму Ты гэта зрабіў? Ты быў прыгажэйшы за ўсіх сьмяротных людзей, а цяпер вісіш без жыцьця і выгляду, без усякай красы. Гора мне, Сьвятло вачэй маіх! Не магу глядзець, як Ты ляжыш, заснуўшы; маё нутро ўсё параненае, востры меч прабіў сэрца маё. Слаўлю царпеньні Твае, пакланяюся Тваёй добрасардэчнасьці. Доўгацярплівы Госпадзе, слава Табе!» <strong><em>Цяпер і заўсёды, і на вякі вякоў. Амін.</em></strong>
<br><br>
Сёньня спаўняецца слова прарока: пакланяемся месцу, дзе стаялі ногі Твае, Госпадзе, і, пакаштаваўшы з дрэва­ збаў­ леньня, вызваляемся ад грахоўных пажаданьняў, малітвамі Багародзіцы, адзіны Чалавекалюбча.
<br><br>
<strong>ЛІТУРГІЯ <br>
сьвятога Васіля Вялікага
<br><br>
Трапары:</strong><br>
<em>Трапар нядзельны адпаведнага тону.</em>
<br><br>
<strong>Трапар Крыжа</strong> <em>(тон 1):</em> Збаў, Госпадзе, людзей Тваіх і блаславі набытак Твой. Даруй супакой сьвятой Тваёй Царкве і перамогу над усімі нягодамі, і захавай верны Твой народ сілаю Твайго крыжа.
<br><br>
<strong><em>Слава... цяпер...</em></strong>
<br><br>
<strong>Кандак Крыжа</strong> <em>(тон 7):</em> Ужо вогненны меч не сьцеражэ больш варотаў райскіх, бо яго патушыла дрэва крыжовае, якім джала сьмерці і перамога пекла зьнішчаныя былі, і Ты, Спасе, зьявіўся тым, што ў апраметнай, кажучы: «Хадзеце зноў у рай».
<br><br>
<em>Замест <strong>«Сьвяты Божа»:</strong></em> Крыжу Твайму пакланяемся, Улада­ ру­­наш, і сьвятое ўваскрасеньне Тваё славім.
<br><br>
<strong>Пракімен</strong> <em>(Пс 27:9;1):</em> Збаў, Госпадзе, людзей Тваіх і блаславі набытак Твой.
<br><br>
<em>Верш:</em> Цябе, Госпадзе, клічу: Божа мой, не адмоўчвайся ад мяне.
<br><br>
<strong>Апостал:</strong> Габ 4:14 – 5:6
<br><br>
<strong>Алілуя</strong> <em>(Пс 73:2,12):</em> Успомні народ Твой, які Ты ад пачатку прызначыў для сябе.
<br><br>
<em>Верш:</em> Бог – Уладар наш спрадвеку: Ён учыніў збаўленьне пасярод зямлі.
<br><br>
<strong>Евангельле:</strong> Мк 8:34 – 9:1
<br><br>
<strong>Задастойнік:</strong> У Табе радуецца, Поўная ласкі, усякае стварэньне – сабор анёлаў і род людзкі, – асьвячаны хораме і раю духоўны, пахвала дзеваў; ад Цябе Бог прыняў цела і стаўся дзіцяткам, Бог наш спрадвечны: улоньне Тваё Ён зрабіў пасадам Сваім, і нутро Тваё ўчыніў больш прасторным за неба. У Табе радуецца, Поўная ласкі, усякае стварэньне: слава Табе.
<br><br>
<strong>Прычасьнік</strong> <em>(Пс 4:7):</em> Хай зазьзяе нам сьвятло аблічча Твайго, Госпадзе. Алілуя, алілуя, алілуя.
</body></html>
