<!DOCTYPE HTML><strong><font color="#d00505">2-ая НЯДЗЕЛЯ ПОСТУ<br>
ЎВЕЧАРЫ</font></strong> <br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу...»</font></em></strong><em><font color="#d00505"> чатыры песьні актойха адпаведнага тону, пасьля наступныя:</font></em> <br>
<br>
<strong><font color="#d00505">Песьні Трыядзі</font></strong> <em><font color="#d00505">(тон 8):</font></em> <br>
Я зграшыў бяз ліку перад Табою, дык і чакаю бясконцых мукаў – скрыгату зубоў і няўцешнага плачу, агню нязгаснага, і цемры, і пякельнай бездані. Суддзя справядлівы, дай мне сьлёзы, каб праз іх знайсьці мне прабачэньне і адпушчэньне благіх дзеяньняў маіх, посьцячы і молячыся: «Уладару Хрысьце, зьмілуйся нада мною ў вялікай Тваёй міласэрнасьці». <br>
<br>
Адшукай мяне, Слова Божае, заблуканага ў горных пропасьцях цяжкіх правінаў, і пакліч да Сябе, адгані паганыя навыкі сэрца майго, і памерлага мяне зноў ажыві і ачысьці пастом. У няспынным плачу клічу: «Уладару Хрысьце, зьмілуйся нада мною ў вялікай міласэрнасьці Тваёй». <br>
<br>
Пачынаючы трэці тыдзень посту, усхвалім, верныя, усесьвятую Тройцу; пастараемся прайсьці рэшту посту радасна і, высушыўшы цялесныя пажаданьні ў сэрцах нашых, пажнем боскія кветкі і спляцем вянкі для Вялікадня, каб, надзеўшы іх, сустрэць Хрыста Пераможцу. <br>
<br>
<em><font color="#d00505">Тры песьні і багародзічны з мінэі. <br>
<br>
Уваход з кадзілам.</font></em> <br>
<br>
<strong><font color="#d00505">Вялікі пракімен:</font></strong> <em><font color="#d00505">«Не адвярні твару Твайго...».</font></em> <br>
<br>
<br>
<strong><font color="#d00505">Вершапесьні</font></strong> <br>
<br>
<em><font color="#d00505">(Тон 8)</font></em> Няўстойлівым розумам маім я адкінуў бацькоўскія наказы і змарнаваў жыцьцё ў грэшных пажаданьнях. Усё жыцьцё я, няшчасны, пражыў у блудзе, пазбаўлены спажывы, што ўмацоўвае сэрца, напоўнены пераходнаю тлустаю прынадаю пажаданьняў маіх. Але Ты, Ойча добры, не закрый для мяне Твайго чалавекалюбнага сэрца, прымі мяне, як блуднага сына, і зьмілуйся нада мною. <em><font color="#d00505">(Двойчы)</font></em> <br>
<br>
Мучанікі Гасподнія, вы асьвячаеце кожнае месца і лечыце ўсе немачы. Маліцеся цяпер, просім вас, каб нашым душам вызваліцца ад сеці ворага. <br>
<br>
<strong>Слава... цяпер...</strong> <br>
<br>
<em><font color="#d00505">(Тон 8)</font></em> Нябесныя сілы пяюць хвалу Табе, поўная ласкі Дзева Маці, і мы таксама славім нязьведанае Тваё сынараджэньне. Маліся, Багародзіца, за збаўленьне душаў нашых. 