<!DOCTYPE HTML><html><head></head><body>
<font color="#d00505"><strong>СЛУЖБЫ 4-ГА ТЫДНЯ ВЯЛІКАГА ПОСТУ </strong></font>
<br><br>
<strong>3-яя НЯДЗЕЛЯ ПОСТУ
<br>
ЎВЕЧАРЫ</strong>
<br><br>
<em>На <strong>«Госпадзе, Цябе клічу...»</strong></em> чатыры песьні актоіха належнага тону, пасьля:
<br>
<strong>Песьні Трыядзі</strong> <em>(тон 8):</em> Ты, Госпадзе, што расьцягнуў дабравольна далоні Твае на крыжы, зрабі нас годнымі пакланіцца яму з сэрцам скрушлівым, прасьветленым пастом і малітваю, устрыманасьцю і добрымі ўчынкамі, бо Ты добры і Чалавекалюбец.
<br><br>
Усядобры Госпадзе, мноства грахоў маіх ачысьці ў міласэрнасьці Тваёй і, як Чалавекалюбец, дазволь мне ў гэтым тыдні посту з чыстай душою аглядаць і цалаваць пачэсны Крыж Твой.
<br><br>
<em>(Тон 3):</em> Вялікі цуд! Бачым дрэва, на якім дабравольна целам быў укрыжаваны Хрыстос. Сьвет пакланяецца яму і, пра­ сьветлены ім, кліча: «Магутная, крыжу, сіла твая! Сам выгляд твой праганяе дэманаў, і знак твой, быццам агонь, паліць іх. Узьвялічваю і шаную цябе, слаўнае дрэва, і пакланяюся Табе, і Табою слаўлю Бога, які дае мне вечнае жыцьцё».­ 
<br><br>
<em>Тры песьні і багародзічны з мінэі.
<br>
Уваход з кадзілам.</em>
<br><br>
<strong>Вялікі пракімен: </strong>«Ты, Божа, даў спадчыну...».
<br><br>
<strong>Вершапесьні</strong><br>
<em>(Тон 8):</em> Ня сьмею, няшчасны, глянуць на неба дзеля мноства благіх учынкаў маіх. Але як мытнік, стогнучы, клічу: «Божа, ачысьці мяне грэшнага і вызваль ад фарысейскай аблуды, бо Ты адзіны добрасардэчны». (Двойчы) Мучанікі Гасподнія, вы асьвячаеце кожнае месца, і ацаляеце немачы. Маліцеся цяпер, просім вас, каб нашым душам вызваліцца ад сеці ворага.
<br><br>
<strong><em>Слава... цяпер...</em></strong>
<br><br>
<em>(Тон 8):</em> Нябесныя сілы пяюць хвалу Табе, поўная ласкі Дзева Маці, і мы таксама славім нязьведанае тваё сынанараджэньне.­ Маліся, Багародзіца, за збаўленьне душаў нашых.
<br><br>
<strong>ПАНЯДЗЕЛАК
<br>
4-га ТЫДНЯ ПОСТУ ЎВЕЧАРЫ</strong>
<br><br>
<em>На <strong>«Госпадзе, Цябе клічу...»</strong></em>: <em>(Тон 8):</em> Пражыўшы палову посту, узмоцненыя Крыжом, узьнесенага на ім сярод зямлі Збавіцеля і Бога нашага славім, усклікаючы: «Дай нам бачыць цярпеньні Твае, Уладару, і пачэснае ўваскрасеньне, і даруй нам ачышчэньне і веліч зьмілаваньня».
<br><br>
Утаймуем пажаданьні цялесныя, абмежуем ежу і адвернемся ад асалодаў, цалуючы верна дрэва Крыжовае. Бачнае для ўсіх і годнае ўсякай пахвалы, яно асьвячае ўсіх Боскай ласкаю. Дык усклікнем Госпаду: «Дзякуем Табе, Добрасардэчны, які Крыжам збаўляеш душы нашыя».
<br><br>
Паклонімся сёньня Крыжу і ўсклікнем: «Радуйся, дрэва жыцьця; радуйся, скіпетр сьвяты Хрыстовы; радуйся, людзей слава нябесная; радуйся, уладароў пахвала; радуйся, умаца ваньне веры; радуйся, зброя непераможная; радуйся, прагнаньне ворагаў; радуйся, зьзяньне сьветлае, збаўленнае сьвету ўсяго; радуйся, мучанікаў вялікая слава, сіла праведнікаў; радуйся сьветласьць анёлаў; радуйся, усепачэсны Крыжу!» Тры песьні і багародзічны з мінэі.
<br><br>
<strong>Пракімен</strong> <em>(Пс 63):</em> Пачуй, Божа, голас мой, калі буду клікаць Цябе.
<br><br>
<em>Верш:</em> Ад страху варожага захавай душу маю.
<br><br>
<strong>Чытаньне кнігі Роду (8:21–9:7) </strong><br>Сказаў праклінаць Госпад зямлю Бог:за «Я чалавека, раздумаўся, бо думкі і больш сэрца ня людзко буду га благія ад маладосьці яго; дзеля гэтага ня буду больш ніколі вынішчаць усё жывое, як гэта Я ўчыніў. Будзе час сяўбы і жніва, холад і зной, лета і зіма, дзень і ноч так доўга, як будзе існаваць зямля». І блаславіў Бог Ноя і сыноў яго, і сказаў: «Расьціце і размнажайцеся, і напаўняйце зямлю, і валодайце ёю. Хай вас баяцца і дрыжаць перад вамі ўсе зьвяры лясныя (і ўсе жывёлы), усе птушкі нябесныя і ўсё, што рухацца на зямлі, і ўсе рыбы марскія: аддаю іх у вашыя рукі. Усё, што жыве і рухаецца, будзе вам ежаю, так як і зялёныя расьліны – даю вам усё. Толькі нельга вам есьці мяса з крывёю жыцьця. Я буду дапамінацца і вашай крыві, вашай душы ад усякага зьвера, буду дапамінацца і крыві чалавека ад рукі чалавека, бліжняга вашага. Хто пралье кроў людзкую, таго кроў (таксама) пральецца: бо чалавек быў створаны на вобраз Божы. Вы ж расьціце і размнажайцеся, і распаўсюджвайцеся па ўсёй зямлі, хай яна напоўніцца вамі».
<br><br>
<strong>Пракімен </strong><em>(Пс 64):</em> Пачуй нас, Божа, Збавіцелю наш.
<br>
<em>Верш:</em> Табе, Божа, належыцца хвала на Сыёне.
<br><br>
<strong>Чытаньне кнігі Прыповесьцяў (11:19 – 12:6) </strong><br>Сын сьмерць. праведны Крывадушныя родзіцца да сэрцам жыцьця, агідныя пагоня Богу, заале грахом мілыя  – яму тыя, чый шлях беззаганны. Можна ручацца, што няправедны не застанецца непакараны, патомства ж праведных выратуец­ца. Жанчына прыгожая і бязглуздая, быццам залатое кальцо ў носе сьвіньні. Жаданьнем праведных ёсьць толькі дабро, няправедных чакае гнеў. Адзін ёсьць шчодры і заўсёды багаты; іншы, хоць скупы, усё роўна бедны. Дабрадзейная душа будзе мець усяго ўдосталь; хто дае піць другім, і сам будзе напоены. Хто хавае ў сябе хлеб, таго народ праклінае; бласлаўляе тых, што прадаюць. Хто імкнецца да дабра, знаходзіць ласку (у Бога); хто шукае зла, да яго яно і прыходзіць. Той, хто спадзяецца на сваё багацьце, упадзе; а праведнікі, як лісьце, будуць зелянець. Хто разбурае дом свой, атрымае ў спадчыну вецер, і дурань будзе слугою мудрага. Плод праведніка – дрэва жыцьця; душы беззаконных перадчасна гінуць. Калі праведніка чакае заплата на зямлі, тым больш грэшнікаў і нягоднікаў. Хто любіць напамінаньні, любіць веду; хто ня церпіць вымовы, той дурань. Добры атрымае ласку ў Госпада; чалавека крывадушна­ га Ён асудзіць. Чалавек не ўмацуе сябе беззаконьнем; а корань праведных застанецца непарушным. Дабрадзейная жонка – вянец мужа свайго; а бессаромная – гнільлё косьцяў яго. Намеры праведных справядлівыя; а думкі нязбожных вераломныя.
<br>
Словы нязбожных – засада для крывапраліцьця; вусны праведных – ратунак для іх.
<br><br>
<strong>Вершапесьні</strong><br> <em>(Тон 8):</em> Шматслоўны фарысей апаганіўся, пахваліўшыся, а мытнік пакорны памаліўся ў цішыні і атрымаў апраўданьне.
<br><br>
Зразумей розьніцу між тымі двумя, душа мая, навучыся пакоры і абдымі яе: бо Хрыстос пакорным абяцаў даць ласку ў чалавекалюбстве Сваім. (Двойчы)
<br><br>
Мучанікі Гасподнія, просім вас, маліце Бога нашага і выпрасіце душам нашым багацьце дабротаў і ачышчэньне ад шматлікіх правінаў.
<br><br>
<em>Багародзічны:</em> Я прыбягаю пад Тваю апеку, Дзева сьвятая Багародзіца, шукаючы збаўленьня, бо ведаю, што Ты, Чыстая, можаш памагчы мне.
<br><br>
<strong>АЎТОРАК<br>
4-га ТЫДНЯ ПОСТУ ЎВЕЧАРЫ</strong>
<br><br>
<em>На <strong>«Госпадзе, Цябе клічу...»</strong></em>:
<br>
<em>(Тон 6):</em> Пасярод зямлі, Ты, Шчодры, пацярпеў мукі і крыж, і даў усім збаўленьне і несьмяротнасьць; дзеля гэтага, у палове посту сёньня пакланяемся Крыжу Твайму, Слова Божае, радасна цалуем яго і, прасьветленыя боскімі дабрадзейнасьцямі, спадзяемся бачыць цярпеньні і жыцьцядайнае ўваскрасеньне Тваё, адзіны Шматміласэрны.
<br><br>
Ты, Госпадзе, рукою Майсея горкую ваду Мэры салодкаю зрабіў, памёр прыбіты да крыжа, быў прабіты кап’ём і жоўцю поены. Дзеля гэтага малюся Табе і прашу: «Адгані ад думак маіх горкія пажаданьні, асалодзь мой розум мёдам пакаяньня і ўчыні мяне паклоньнікам Тваіх пачэсных мукаў».
<br><br>
<em>(Тон 1):</em> Маючы перад вачыма вялікі Крыж – якога некалі Майсей­ прадставіў, распасьцёршы рукі і перамогшы Амалека, – дакранемся да яго чыстымі думкамі і вуснамі, бо на ім Хрыстос, узьнёсшыся, умярцьвіў сьмерць. Мы ж, удастоеныя такой ласкі, баганатхнёнымі песьнямі славім Збавіцеля ўсіх і просім даць нам дачакацца збавеннага ўваскрасеньня.
<br><br>
<em>(Тон 4):</em> Прыйдзіце, паклонімся сёньня хадайніку жыцьця нашага, Крыжу Хрыста Бога, якім сьмерць была зьнішчаная і ўваскрасеньне ўсім нам аб’явілася. Дык усклікнем Збавіцелю нашаму: «Божа наш, які дзеля нас дабравольна цярпеў, каб збавіць усіх, слава Табе!» Непераможная зброя хрысьціянаў, пачэсны Крыж Твой, Хрысьце Збавіцелю, даецца нам: ім ворагі нашыя перамагаюцца і супакой даецца Царкве Тваёй. Сёньня цалуем яго і горача ўсклікаем: «Учыні нас дастойнымі часьці сьвятых Тваіх».
<br><br>
Ачысьціўшы сьлязьмі пачуцьці душэўныя і прасьвятліўшыся пастом, прыйдзіце, паклонімся крыжоваму дрэву, якім уздымы душагубных пажаданьняў суцішаюцца; усклікнем Таму, Хто быў расьпяты на ім: «Дай нам, Збавіцелю, бачыць зьзяньне Твайго ўваскрасеньня і пакланіцца яму».
<br><br>
<strong><em>Слава... цяпер...</em></strong>
<br><br>
<em>(Тон 8):</em> Сёньня Ўладар стварэньня і Госпад славы да крыжа прыбіваецца, у бок прабіваецца; каштуе жоўці і воцату Слодыч царкоўная; вянцом з церняў карануецца Той, які пакрыў неба хмарамі; апранаецца ў ганебную вопратку, церпіць аплявухі ад нячыстай рукі Творца чалавека; б’ецца па плячах Той, Хто апранае неба ў хмары; пляваньні і раны прымае, і зьнявагі, і церпіць усё дзеля мяне, асуджанага, Збавіцель мой і Бог, каб збавіць сьвет ад спакусы ў добрасардэчнасьці Сваёй.
<br><br>
<strong>Пракімен</strong> <em>(Пс 67):</em> Сьпявайце Госпаду, слаўце імя Яго.
<br>
<em>Верш:</em> Дарогу падрыхтуйце Яму ў пустыні.
<br><br>
<strong>Чытаньне кнігі Роду (9:8-17) </strong><br>Б ог чаю сказаў саюз Ною Мой і з сыном вамі і з яго нашчадкамі гэтыя словы: вашымі, «Вось і Я з усякаю  заклюжывою істотаю, што з вамі – з птушкамі, з жывёламі і з усімі  зьвярамі, што пры вас, якія выйшлі з каўчэгу, з усякімі зьвярамі на зямлі. І заключу саюз Мой з вамі, што ніколі больш ня будзе ніякая істота жывая зьнішчаная водамі патопу, і ня будзе больш патопу для спусташэньня зямлі». І сказаў Госпад Бог: «Вось знак саюзу, які Я ўстанавіў між Мною і між вамі і між усякай душою жывою, якая з вамі, на вякі вечныя. Я пастаўлю вясёлку Маю на хмарах, каб яна была знакам вечнага саюзу між Мною і між зямлёю. І вось, калі Я навяду хмару на зямлю, то зьявіцца вясёлка Мая на хмары, і Я ўспомню Мой саюз, што між Мною і між вамі, і між усякай душой жывой, з кожным чалавекам; і ня будзе больш вада патопу для вынішчэньня ўсякай істоты.
<br>
І будзе вясёлка Мая на хмары, і Я ўбачу яе, і ўспомню вечны саюз між Богам і між зямлёю, і між жывой істотай усякага роду на зямлі». І сказаў Бог Ною: «Вось знак саюзу, які Я заключыў між Мною і між усякай істотаю, што на зямлі».
<br><br>
<strong>Пракімен </strong><em>(Пс 68):</em> Хай помач Твая, Божа, ахоўвае мяне.
<br>
<em>Верш:</em> Хай убачаць убогія і ўзрадуюцца.
<br><br>
<strong>Чытаньне кнігі Прыповесьцяў (12:8-22) </strong><br>Хваляць будзе ў чалавека пагардзе. за Лепшы разважнасьць, просты (чалавек), а распусны які сэрцам  жыве з працы рук сваіх, як той, што, ня маючы хлеба, выдае сябе за вялікага пана. Праведны клапоціцца аб патрэбах жывёлы сваёй; а сэрца няправеднага лютае. Хто працуе на зямлі, будзе мець удосталь хлеба; а хто праводзіць час у бязьдзейнасьці, той бязглузды. Хто знаходзіць прыемнасьць у марнаваньні часу за віном, той пакіне свой дом у няславе. Няправедны цешыцца і жадае зла, корань праведных непахісны. Няправедны патрапляе ў пастку з прычыны вуснаў сваіх, праведнік выбаўляецца ад бяды. Той, хто глядзіць ласкава, будзе памілаваны; а той, хто не дае праходу ў варотах, крыўдзіць іншых. Ад плоду вуснаў сваіх  чалавек насычаецца дабром, заплата ягоная паводле ўчынкаў рук яго. Шлях дурня просты ў вачох яго, разумны слухае рады.
<br>
Дурань адразу паказвае свой гнеў, разважны прамоўчвае зьнявагу. Праўдамоўны кажа тое, што ведае; фальшывы сьведак – ашуканец. Неразважная гутарка раніць, быццам востры меч; язык мудрых аздараўляе. Мова праведных трывае вечна, а хлусьлівы – толькі хвілінку. У сэрцах крывадушных хітрасьць; у міратворцаў – радасьць. Праведніка не сустрэне ніякае зло; у няправедных поўна няшчасьцяў. Хлусьлівыя вусны агідныя Госпаду, праўдамоўныя мілыя Яму.
<br><br>
<strong>Вершапесьні</strong><br> <em>(Тон 3):</em> Пераўзышоўшы мытніка ў правінах, я не бяру прыкладу з ягонага пакаяньня; не атрымаўшы дакору фарысея, я пераймаю ягоную высакамернасьць; але дасканаласьцю пакоры Тваёй, Хрысьце Божа, які бесаўскую высакамернасьць перамог на крыжы, зрабі мяне чужым для дрэнных учынкаў першага і гордасьці другога, і ўмацуй у душы маёй добрыя намеры абодвух, і збаў мяне. (Двойчы) Прарокі, апосталы Хрыстовыя і мучанікі навучылі ўсіх славіць адзінасутную Тройцу і, прасьвятліўшы заблукалыя ў мане народы, учынілі сыноў людзкіх саўдзельнікамі анёлаў.
<br><br>
<strong><em>Слава... цяпер...</em></strong>
<br><br>
Бачачы Цябе, Тварца і Ўладара ўсіх, голага на Крыжы павешанага, усё стварэньне ў страху зьмянілася і заплакала; сонца памеркла, зямля ўскалыхнулася, камяні раскалоліся, заслона ў сьвятыні разарвалася, мёртвыя з магілаў усталі і анёльскія сілы ў страху ўсклікнулі: «Што за цуд! Судзьдзя ўсіх асуджаецца і дабравольна церпіць для збаўленьня і абнаўленьня сьвету».
<br><br>
<strong>СЕРАДА<br>
4-га ТЫДНЯ ПОСТУ ЎВЕЧАРЫ </strong>
<br><br>
<em>На <strong>«Госпадзе, Цябе клічу...»</strong></em>:<br>
<em>(Тон 4):</em> Вось мінула палова посту – хадайніка дабрадзейнасьцяў; пражыўшы добра мінулыя дні, пастараемся выкарыстаць тыя, што засталіся; бо поступ у дабрадзейнасьцях прыносіць шмат карысьці; дык пастараемся ва ўсім дагадзіць Падаўцу ўсяго добрага Хрысту і ўсклікнем: «Ты, што пасьціўся дзеля нас і пацярпеў расьпяцьце, зрабі нас годнымі без асуджэньня стацца ўдзельнікамі Пасхі Тваёй і, пажыўшы на гэтым сьвеце, славіць Цябе разам за Айцом і Духам». (Двойчы) <em>(Тон 5):</em> Робім тайна дабрадзейнасьці ў чаканьні заплаты, не паказваючы іх на ростанях і рынках, але хаваючы іх унутры сэрцаў сваіх; і Той, Хто бачыць тайнае, дасьць нам узнагароду за ўстрыманасьць. Посьцім ня з сумнымі тварамі, але ў каморцы душаў нашых, молячыся няспынна і клічучы: «Ойча наш, што ў небе, не вядзі нас да спакусы, просім Цябе, але збаў нас ад злога».
<br><br>
У бязьмежнай любові вы, сьвятыя мучанікі, ня выракліся Хрыста: пацярпеўшы розныя мукі і раны, вы перамаглі дзёрзкасьць мучыцеляў і, захаваўшы чыстай і непашкоджанай веру, пераставіліся да неба. Цяпер, маючы ласку ў Бога, прасіце Яго дараваць нам веліч зьмілаваньня.
<br><br>
<em>(Тон 1):</em> Ачысьцім душы постам і, прыступіўшы да пачэснага і жыцьцядайнага Крыжа Гасподняга, у веры паклонімся Яму, чэрпаючы Боскае прасьвятленьне і набываючы вечнае збаўленьне, супакой і веліч зьмілаваньня.
<br><br>
Апосталаў пахвала, Крыж, якога акружаюць пачаткі, сілы і арханёлы, збаўляй ад усялякай бяды тых, што пакланяюцца табе, і дай нам добра закончыць час Боскага посту і бачыць Дзень Уваскрасеньня, якім мы збаўляемся.
<br><br>
<em>(Тон 7):</em> Пакланяемся сёньня Крыжу Гасподняму і ўсклікаем: «Радуйся, дрэва жыцьця, пекла разбуральнік; радуйся, радасьць сьвету, і тленнасьці зьнішчальнік; радуйся ты, што праганяеш бесаў сілаю тваёю; верных умацаваньне, непарушная зброя. Тых, што цалуюць цябе і пакланяюцца табе, захавай і асьвяці, молімся».
<br><br>
<em>Тры песьні з мінэі.</em>
<br><br>
<strong><em>Слава... цяпер...</em></strong>
<br><br>
<em>(Тон 8):</em> Сёньня Недаступны прыродаю стаецца даступным для мяне; церпіць мукі, каб мяне ад мукаў вызваліць; Той, Хто вяртае зрок сьляпым, ад беззаконных аплёўваецца, і плечы Свае дае на раны за зьняволеных. Бачачы Яго на Крыжы, Чыстая Дзева і Маці з болем усклікнула: «Гора мне, Дзіця маё! Што гэта Ты ўчыніў? Пераўзыходзячы красою ўсіх лю­ дзей, Ты стаўся без дыханьня, бяз выгляду і красы. Гора мне, Сьвятло маё, не магу глядзець на Цябе памёрлага, нутро маё ўсё параненае, і люты меч пранізаў сэрца маё; слаўлю Мукі Твае, пакланяюся добрасардэчнасьці Тваёй. Доўгацярплівы Госпадзе, слава Табе!» 
<br><br>
<strong>Пракімен</strong> <em>(Пс 71):</em> Блаславёны Госпад Бог Ізраіля, адзіны што творыць цуды.
<br>
<em>Верш:</em> Божа, суд Твой перадай уладару, і справядлівасьць Тваю сыну ўладара.
<br><br>
<strong>Чытаньне кнігі Роду (9:18 – 10:1) </strong><br>С ыны Хам быў Ноя, бацькам што выйшлі Ханаана. з каўчэгу, Гэтыя былі тры Сім, былі Хам сынамі і Яфэт.
<br><br>
 Ноя і ад іх людзі размножыліся на зямлі. Ной быў земляробам, і ён першы насадзіў вінаграднік. Калі прыйшоў час віназбору, ён напіўся і ляжаў голы ў сваёй палатцы. Хам, бацька Ханаана, убачыўшы бацьку свайго голым, сказаў аб гэтым сваім двум братом, якія былі вонках палаткі. Тады Сім і Яфэт узялі плашч і, трымаючы яго на плячах, увайшлі ў палатку задам і прыкрылі бацьку, твараў сваіх не адварочваючы, каб ня бачыць бацьку голага. Калі Ной прачнуўся ад віна і даведаўся, што зрабіў малодшы сын, ён сказаў: «Хай будзе пракляты Ханаан! Хай будзе ён найніжэйшым слугою братоў сваіх!» А потым дадаў: «Хай будзе блаславёны Госпад, Бог Сіма! Хай Ханаан будзе слугою Сіма! Хай Бог дасьць і Яфэту вялікую прастору і хай ён жыве ў палатках Сіма, а Ханаан хай будзе яму слугою». Ной жыў пасьля патопу трыста пяцьдзясят гадоў. І памёр Ной у веку дзевяцьсот пяцідзесяці гадоў. Вось патомкі сыноў Ноя – Сіма, Хама і Яфэта. Пасьля патопу яны нарадзілі сыноў.
<br><br>
<strong>Пракімен</strong> <em>(Пс 72):</em> Мне добра быць блізка Бога.
<br>
<em>Верш:</em> Як добры Бог Ізраіля! 
<br><br>
<strong>Чытаньне кнігі Прыповесьцяў (12:23 – 13:9) </strong><br>Ч алавек чае сваю разумны дурасьць. ўтойвае Рука свае дбайлівага веды; сэрца будзе дурняў панаваць; абвяш а лянівы будзе працаваць пад прымусам. Сум прыгнятае сэрца чалавека; добрае слова разьвесяляе яго. Праведнаму паводзіцца лепш, чым іншым; шлях нязбожных вядзе да згубы. Лянівы не сасмажыць сабе дзічыны; людзкая стараннасьць – вялікае багацьце. На шляху праведнасьці – жыцьцё; а дарога адступнікаў вядзе да сьмерці. Разумны сын слухае настаўленьняў бацькі; буян ня слухае напамінаньняў. Ад плоду вуснаў сваіх чалавек пакаштуе дабро; душы беззаконных гінуць перадчасна. Хто сьцеражэ вусны свае, сьцеражэ жыцьцё; хто адчыняе вусны, сам сябе губіць. Душа лянівых жадае, але дарма; душа дбайлівых насыціцца. Праведны брыдзіцца хлусьлівым словам; дрэнна і сорамна паступае нязбожны. Праведнасьць сьцеражэ шлях беззаганнага; а нязбожнасьць губіць грэшнікаў. Адзін удае багатага, не маючы нічога; другі прыкідваецца жабраком, будучы багатыром. Багацьце чалавека – выкуп за яго жыцьцё; але ўбогі ня чуе пагрозы. Сьвятло праведных весела зьзяе; сьветач нязбожных гасьне. Душы хітрыя блудзяць у грахох; праведнікі спагадаюць і мілуюць.
<br><br>
<em>Далей Літургія раней асьвячаных дароў.</em>
<br><br>
<strong>ЧАЦЬВЕР<br>
4-га ТЫДНЯ ПОСТУ ЎВЕЧАРЫ</strong>
<br><br>
<em>На <strong>«Госпадзе, Цябе клічу...»</strong></em>:
<br>
<em>(Тон 4):</em> Удастоіўшыся цалаваць найблаславёны Крыж Твой, Госпадзе, якім Ты збавіў нас, славім Тваю добрасардэчнасьць і молімся шчыра: «Дай, Збавіцелю, усім нам радасьць збаўленьня Твайго, каб нам у пакаяньні бачыць Твае пачэсныя мукі і ўваскрасеньне».
<br><br>
Пацярпеўшы сьмерць на Крыжы, Ты ўмярцьвіў сьмерць і ўваскрасіў мёртвых жыцьцядайным словам Тваім; дзеля гэтага малю Цябе: «Амярцьвлёную грахом душу маю ажыві, Госпадзе, даючы мне скруху і вызваленьне ад зла ў гэтыя дні посту Твайго, Чалавекалюбча».
<br><br>
Удастоіўшыся бачыць і цалаваць Крыж Твой сьвяты, молім Цябе, Божа Збавіцелю наш, дай нам, умацаваным пастом, дачакацца ўсячыстых мукаў Тваіх, пакланіцца Твайму ўкры­жаваньню, кап’ю, губцы і трысьціне, якімі Ты даў нам несьмяротнасьць і да першаснага салодкага жыцьця вярнуў у чалавекалюбстве Тваім. Дзеля гэтага сёньня з удзячнасьцю славім Цябе.
<br><br>
<em>Тры песьні і крыжабагародзічны з мінэі.</em>
<br><br>
<strong>Пракімен</strong> <em>(Пс 75):</em> Памаліцеся і аддайце хвалу Госпаду Богу нашаму.
<br>
<em>Верш:</em> Вядомы Бог у Юдэі, у Ізраілі вялікае імя Яго.
<br><br>
<strong>Чытаньне кнігі Роду (10:32 – 11:9) </strong><br>В ось народу. нашчадкі Ад іх сыноў распаўсюдзіліся Ноя, паводле народы іх сваяцтва на зямлі і паводле  пасьля­ патопу. Жыхары ўсёй зямлі мелі адну мову, гэта значыць (ужы­валі) тыя самыя словы. А калі ішлі на ўсход, прыйшлі на раўніну Сэнаар і там пасяліліся. І сказалі адзін аднаму: «Хадзем,­ зробім цэглу і выпалім яе ў агні». А калі ўжо мелі цэглу замест каменя і смалу замест вапны, сказалі: «Збудуем сабе горад і вежу, верх якое будзе даставаць да неба, і зробім сабе імя перад тым, як нам разысьціся па зямлі». А Госпад зы­шоў з неба, каб паглядзець на горад і вежу, якую будавалі (людзі), і сказаў: «Усе яны – адзін народ і маюць адну мову, і таму пачалі будаваць. У будучыні нічога ня будзе немагчымым для іх, што б не захацелі зрабіць. Дык, зышоўшы, памяшаем ім мову, каб не разумелі адзін аднаго!» У такі спосаб Госпад параскідаў іх адтуль па ўсёй зямлі, і яны ня скончылі гораду і вежы. Дзеля гэтага назвалі горад Бабэль (памяшаньне), бо там Госпад зьмяшаў мову жыхароў зямлі, і адтуль расьсеяў іх па ўсім сьвеце.
<br><br>
<strong>Пракімен</strong> <em>(Пс 76):</em> Я ўзьняў голас мой да Бога і клічу: голас мой да Бога, і Ён пачуў мяне.
<br>
<em>Верш:</em> Шукаю Бога ў дзень суму майго.
<br><br>
<strong>Чытаньне кнігі Прыповесьцяў (13:20 – 14:6) </strong><br>Жаданьні збожных праведных далёкія ад – розуму. для душы Хто з асалода; мудрым учынкі прабывае,­  ня­ мудрым стаецца; хто сябруе з дурнем, сабе шкодзіць. Ня­ шча­­ сьце ідзе сьледам за грэшнікамі; а шчасьце зьяўляецца ўзнагародай праведных. Добры чалавек пакіне спадчыну ўну­ кам; маёмасьць нязбожных дастаецца праведніку. Багатае­ жніво бывае і на ніве бедных; ад беспарадку прападае добрае­ поле. Хто шкадуе розгу, ня любіць сына; хто кахае яго (сына), той карае яго ў час. Праведнік мае ўдосталь ежы; жывот ня­збо­ ж­ных церпіць нястачу. Мудрыя жонкі дом будуюць; неразум­ ныя разбураюць яго ўласнымі рукамі. Хто жыве сумленна – шануе Госпада; пагарджае Ім той, хто зышоў з Ягонай дарогі.
<br>
У вуснах дурня біч гордасьці; вусны мудрых ахоўваюць іх.
<br>
Дзе не стае валоў, там жолаб пусты; шмат прыбытку ад сілы валоў. Праўдзівы сьведка ня хлусіць; фальшывы сьведка распаўсюджвае ману. Распусьнік дарэмна шукае мудрасьці; разумнаму веда прыходзіць лёгка.
<br><br>
<strong>Вершапесьні</strong><br> <em>(Тон 6):</em> Ад Госпада, які ўпакорыў Сябе аж да расьпяцьця і сьмерці дзеля цябе, бяры прыклад, душа мая: у дабрадзей­ насьцях не вывышайся, не асуджай бліжняга, і не лічы сябе, як фарысей высакамерны, праведнаю; але, зразумей веліч правінаў тваіх і, памятаючы пра іх, як мытнік усклікні: «Божа, ачысьці мяне грэшнага і збаў мяне!» (Двойчы) Мучанікі Твае, Госпадзе, не адракліся ад Цябе і не адступілі ад запаветаў Тваіх. Малітвамі іх зьмілуйся над намі.
<br><br>
<em>Крыжабагародзічны: </em>Калі ўсячыстая Маці Твая, Хрысьце, убачыла, як Цябе расьпінаюць на крыжы, Яна ўсклікнула: «Што гэта за страшную тайну бачу я, Сыне мой? Як гэта Ты, які даеш жыцьцё, паміраеш, павешаны на дрэве?» 
<br><br>
<strong>ПЯТНІЦА <br>
4-га ТЫДНЯ ПОСТУ ЎВЕЧАРЫ </strong>
<br><br>
<em>На <strong>«Госпадзе, Цябе клічу...»</strong></em>:
<br><br>
<em>(Тон 7):</em> Я стаўся падобным да жывёлы, паняволіў пажаданьням душу маю; цяпер ня сьмею ўзьняць вочы да Цябе, Хрысьце, але, як мытнік, схіліўшыся, клічу: «Божа, ачысьці мяне, грэшнага!»
<br><br>
<em>Чатыры песьні з актоіха належнага тону і тры з мінэі.
<br>
Дагматык належнага тону.</em>
<br><br>
<strong>Пракімен</strong> <em>(Пс. 79):</em> Пастыру Ізраіля, слухай, Ты, што кіруеш быццам статкам, родам Язэпа.
<br>
<em>Верш:</em> Зьявіся Ты, што сядзіш на хэрувімах.
<br><br>
<strong>Чытаньне кнігі Роду (12:1-7) </strong><br>Сказаў бацькі Госпад твайго, Абрагаму: і ідзі ў «Выйдзі краіну, якую з зямлі Я тваёй табе і пакажу.­  з дому Я ўчыню цябе вялікім народам, і бласлаўлю цябе і зраблю слаўным імя тваё. Буду бласлаўляць тых, што блаславяць цябе, а тых, што будуць праклінаць цябе, пракляну; і ўсе народы зямлі праз цябе атрымаюць блаславеньне». Абрагам пайшоў, як сказаў яму Госпад, а з ім пайшоў і Лот. Абрагам меў сем­ дзясят пяць гадоў, калі выйшаў з (зямлі) Харан. І ўзяў Абрагам Сару, жонку­ сваю, і Лота, сына брата свайго, і ўсю маёмасьць і слугаў, што мелі ў Харане; і выйшлі, каб ісьці ў зямлю Ханаанскую. І прайшоў Абрагам усю гэтую краіну аж да месца Сыхем, што ля дуба высокага Мамбрэ. Хананейцы тады жылі ў той краіне. І зьявіўся Госпад Абрагаму і сказаў яму: «Нашчадкам тваім аддаю гэтую зямлю». Абрагам збудаваў ахвярнік Госпаду, які зьявіўся яму.
<br><br>
<strong>Пракімен</strong> <em>(Пс 80):</em> Радасна сьпявайце Госпаду, памочніку нашаму.
<br>
<em>Верш:</em> Вазьміце гусьлі і біце ў бубен.
<br><br>
<strong>Чытаньне кнігі Прыповесьцяў (14:15-26) </strong><br>Дурань шляхі свае. верыць Мудры кожнаму баіцца слову; і ўцякае разважлівы ад злога; неразумны­  зважае на ў саманадзейнасьці сваёй чакае. Гарачы чалавек робіць глуп­ ст­­ вы; зраўнаважаны заўсёды спакойны. Дурасьць – удзел­ лёгкавер­ных; асьцярожныя вянчаюцца ведаю. Дрэнныя схі­ ляюц­ца перад­ добрымі, няверныя – перад дзьвярыма правед­ ных. Бедны нямілы нават блізкім сваім; багаты мае шмат прыя­ целяў. Хто па­гарджае бліжнім, той грэшыць; шчасьлівы той, хто спагадае бедным. Ці ж ня блудзяць тыя, што задумваюць зло? Любоў і вернасьць – вось добрыя намеры. Кожная праца прыносіць пры­бытак, а пустаслоўе – толькі бяду. Мудрасьць разумных – багацьце іх; вянец неразумных – дурасьць. Верны сьведка ратуе людзей; ашуканец пашырае хлусьню. У страху Божым ёсьць надзея: для сыноў сваіх Ён – прыстанішча.
<br><br>
<em>Далей Літургія раней асьвячаных дароў.</em>
<br><br>
<strong>4-ая НЯДЗЕЛЯ ВЯЛІКАГА ПОСТУ<br>
(Успамін сьвятога айца нашага Яна Лесьвічніка) 
<br><br>
ВЯЧЭРНЯ</strong>
<br><br>
<em>На <strong>«Госпадзе, Цябе клічу...»</strong> сем песьняў нядзельных належнага­ тону і тры наступныя: </em><br>
<em>(Тон 8):</em> Ойча, сьвяты Яне, вусны твае былі заўсёды поўныя Божай хвалы. З вялікай пільнасьцю ты, мудры, вывучаў боганатхнёныя словы Сьвятога Пісаньня і, абагаціўшыся ласкаю, што цякла адтуль, дасягнуў блаславенства, разбурыўшы намеры нязбожных.
<br><br>
Ойча, слаўны Яне, крыніцамі сьлёз ты абмыў душу тваю, нядрэмнасьцю здабыў зьмілаваньне ў Бога і ўзьняўся да Ягонай любові і красы. Цяпер, як і належалася, ты, багамудры сьвяты, разам з таварышамі ў духоўным змаганьні, прабываеш у непрамінальнай радасьці.
<br><br>
Ойча, сьвяты Яне, вераю ты ўзьняў розум твой да Бога, адкінуў няўстойлівасьць і мітусьню гэтага сьвету і, узяўшы крыж, пайшоў усьлед за Тым, хто ўсё бачыць, подзьвігамі ўтаймаваўшы тваё цела і падпарадкаваўшы яго розуму сілаю Духа Сьвятога.
<br><br>
<strong><em>Слава...</em></strong>
<br>
<em>(Тон 5):</em> Пачуўшы голас Евангельля Гасподняга, ты, сьвяты­ ойча, пакінуў гэты сьвет, палічыўшы за нішто ягоныя багацьці і славу, і ўсклікнуў так, каб пачулі ўсе: «Любіце Бога і знойдзеце вечную ласку; больш за ўсё даражыце любоўю Яго, каб, калі Ён прыйдзе ў славе, вам знайсьці супакой разам з усімі сьвятымі». Малітвамі іх, Хрысьце, захавай і збаў душы нашы.
<br><br>
<strong><em>Цяпер...</em></strong>
<br>
<em>Дагматык належнага тону.</em>
<br><br>
<strong>Вершапесьні</strong><br>
<em>нядзельныя належнага тону</em>
<br><br>
<strong><em>Слава...</em></strong>
<br>
<em>(Тон 2):</em> Ушануем Яна, анёла на зямлі, чалавека Божага ў небе, сьвету красу, радасьць праведнікаў, хвалу посьнікаў.
<br><br>
Наса­джаны ў доме Гасподнім, ён расьцьвіў там кветкаю сьвятасьці, і разросься, быццам кедр у пустыні, узбагаціўшы статак авечак Хрыстовых сьвятасьцю і праведнасьцю.
<br><br>
<strong><em>Цяпер...</em></strong>
<br>
<em>(Тон 2):</em> Новы цуд, большы за ўсе ранейшыя цуды! Хто калі бачыў Маці, якая нарадзіла бяз мужа і на руках насіла Таго, хто трымае ўсё стварэньне? З Божай волі нарадзіўся Той, каго Ты, Усячыстая, насіла як дзіцятка на руках Тваіх.
<br><br>
М­аючы матчыну сьмеласьць у Яго, не пераставай маліцца за тых, што шануюць Цябе, каб Ён дараваў нам багацьце ласкі Сваёй­і збавіў душы нашы.
<br><br>
<strong>Адпушчальныя трапары</strong><br>
<em>Трапар нядзельны належнага тону.</em>
<br><br>
<strong><em>Слава...</em></strong>
<br>
<strong>Трапар сьвятога </strong><em>(тон 1):</em> Пустыні жыхаром, анёлам у целе і цудатворцам зьявіўся ты, баганосны ойча Яне: пастом, нядрэмнасьцю і малітваю нябесныя дараваньні прыняўшы, аздараўляеш нядужых і душы тых, што з вераю прыхо­ дзяць да цябе. Слава Таму, хто даў табе сілу; слава Таму­ хто ўзьвялічыў цябе; слава Таму, хто цераз цябе дае ўсім аздараўленьні.
<br><br>
<strong><em>Цяпер...</em></strong>
<br>
<strong>Трапар Багародзіцы</strong> <em>(тон 1):</em> Як толькі пачуўся голас Габрые­ ля,­які казаў Табе, Дзева: «Радуйся!», Уладар усіх узяў цела ад Цябе, сьвятая скарбніца, як прадказаў праведны Давід. Ты сталася больш прасторнай за неба, бо насіла ў сабе Тварца­ Твайго. Слава Таму, хто пасяліўся ў Табе; слава Таму, хто выйшаў з Цябе; слава Таму, хто вызваліў нас нараджэньнем Сваім.
<br><br>
<strong>ЮТРАНЬ</strong>
<br><br>
<em>Служба нядзельная належнага тону Пасьля Пс 50: <strong>«Пакаяньня дзьверы...».</strong></em>
<br><br>
<strong>Канон </strong>
<br><br>
<em>Канон уваскросны належнага тону, трыядзі і сьвятога (9-ая песьня) Катавасія: «Адчыню вусны мае...».
<br><br>
Пасьля 3-й песьні: </em>
<br>
<strong>Сядальная песьня</strong> <em>(тон 5):</em> Маючы за зброю збаўленьня ўсячысты Крыж Твой, Спасе наш, клічам: «Збаў нас, Божа ўсіх, што пацярпеў за нас з уласнай волі, у вялікай міласэрнасьці Тваёй».
<br><br>
<strong><em>Слава...</em></strong>
<br>
<strong>Канон сьвятога</strong> <em>(тон 4):</em> Сваімі дабрадзейнасьцямі ты зазьзяў да неба, узышоў на невымерную пачэсную вышыню богасузіраньня; перамогшы варожыя ўсе нападкі, ты ахоўваеш людзей ад іхняй шкоды, Яне, лесьвіца дабрадзейнасьцяў. Цяпер молішся за збаўленьне слугаў тваіх.
<br><br>
<strong><em>Цяпер...</em></strong>
<br>
<strong>Багародзічны</strong> <em>(тон 4):</em> Той, хто сядзіць на хэрувімах ва ўлоньні Айца, быццам на пасадзе Сваім сьвятым, пасяліўся целам ва ўлоньні Тваім, Уладарка. Ён – Бог, які пануе над усімі народамі, і мы славім Яго. Ты ж, Чыстая, малі Яго за збаўленьне слугаў Тваіх.
<br><br>
<em>Пасьля 6-й песьні:</em><br>
<strong>Кандак сьвятога</strong> <em>(тон 4):</em> На вышыні ўстрыманасьці Госпад паставіў цябе, настаўніку Яне, ойча наш, быццам зорку ясную, што прасьвятляе ўвесь сьвет.
<br><br>
<strong>Ікас:</strong> Ты, ойча, сваімі дабрадзейнасьцямі зрабіў з сябе дом Божы і ўпрыгожыў яго, быццам сьветлым золатам, боскімі дабрадзейнасьцямі – вераю, надзеяю і існай любоўю. Ты выясьняў Божыя законы і ўстрыманасьцю быў падобны да бесьцялесных анёлаў. Ты набыў розум, мужнасьць, чысьціню, пакору і праз іх быў узьняты на вышыню.
<br>
Прасьвятліўшы сябе няспыннаю малітваю, ты дасягнуў нябесных селішчаў, настаўніку наш, ойча Яне.
<br><br>
<strong>Канон 4-й нядзелі </strong><em>(тон 5) </em><br>
<strong>Песьня 9</strong><br>
<em>Ірмас:</em> Ісая, радуйся, бо вось Дзева ва ўлоньні зачала і нарадзіла Сына Эмануэля, Бога і Чалавека – Усход імя Яму. Аддаем хвалу Яму і Дзеву ўзьвялічваем.
<br><br>
Запаветаў Тваіх, Госпадзе, я не зьбярог і, аддаўшыся слодычам маіх пажаданьняў, пазбыўся ласкі і застаўся адкінуты, голы і паранены. Таму, Збавіцелю, малю Цябе, збаў мяне.
<br><br>
Нават лявіт ня мог абмыць мае раны, але Ты, Добры, у спагад­ лівасьці Тваёй прыйшоў і выліў на мяне алей ласкаў Тваіх, і як адмысловы лекар, ацаліў мяне.
<br><br>
Як існа добрасардэчны, Ты, Хрысьце Спасе, зьмілаваўся нада­ мною і збавіў мяне, што быў неміласэрна паранены разбойнікамі; як выкуп за мяне, Ты даў душу Тваю і цела, быццам два дынары.
<br><br>
<em>Багародзічны:</em> Вышэй за розум сынанараджэньне Тваё, Маці Божая: зачацьце Тваё было бяз мужа, і роды дзявочыя. Бог ёсьць Той, хто нарадзіўся, і мы ўзьвялічваем Яго, і Цябе, Дзева, шчасьліваю завем.
<br><br>
<strong>Канон сьвятога </strong><em>(тон 8) </em><br>
<strong>Песьня 9</strong><br>
Ірмас: Сапраўднай Багародзіцаю вызнаем Цябе, Дзева чыстая, і з анёльскімі хорамі славім Цябе.
<br><br>
Ты, Богам блаславёны, быў лекарам тых, што захварэлі грахом, і праганяў злых духаў. Дзеля гэтага мы завем цябе шчасьлівым.
<br><br>
Ты пакінуў зямлю – жыльлё тленнасьці, – і пасяліўся ў зямлі ціхіх і лагодных: з імі цешышся цяпер з Боскіх дабротаў.
<br><br>
Сёньня дзень сьвяточны, ён кліча ўсіх манахаў да духоўнай радасьці на бяседу нятленнага жыцьця.
<br><br>
<em>Багародзічны:</em> Той, хто пасяліўся ў Табе, Усебеззаганная, перамог злоснага чалавеказабойцу, які некалі нашых прабацькоў спакусіў. Нараджэньнем Сваім Ён збавіў нас усіх.
<br><br>
<strong>Экзапастыляр</strong> <em>чарговы ўваскросны. Тады:</em><br>
<strong><em>Слава...:</em></strong> Ты адкінуў як бескарысныя прынады гэтага сьвету; утаймаваў пастом цела, абнавіў моц душы сваёй, сьвяты ойча Яне, і ўзбагаціў сябе нябеснаю славаю. Цяпер не пераставай маліцца за нас.
<br><br>
<strong><em>Цяпер...</em></strong>: Сапраўднаю Багародзіцаю вызнаем Цябе, Уладарка. Табою збаўляемся, бо Ты невыказна нарадзіла Бога, Які Крыжом зьнішчыў сьмерць і зьяднаў Сабе саборы сьвятых.
<br>
Разам з імі славім Цябе.
<br><br>
<strong>Пахвальныя псалмы </strong><br>
<em>уваскросныя належнага тону</em><br>
<strong><em>Слава...:</em></strong> <em>(тон 1):</em> Прыйдзіце працаваць у духоўным віна­ градніку і ўзрошчваць плады пакаяньня. Ня будзем працаваць дзеля ежы і піцьця, але пастом і малітвамі будзем набываць дабрадзейнасьці. Гаспадар, калі Яму даспадобы будуць нашыя высілкі, дасьць нам заплату, што звальняе душы нашыя ад даўгу грахоўнага, бо Ён адзіны Шматміласэрны.
<br><br>
<strong><em>Цяпер...</em></strong>: Найблаславёная Ты, Багародзіца Дзева, бо Той, хто прыняў цела ад Цябе, пекла паланіў, Адама паклікаў, праклён зьнішчыў, Еву вызваліў, сьмерць умярцьвіў і нас ажывіў. Дзеля гэтага, славячы Цябе, клічам: «Блаславёны Ты, Хрысьце Божа, што так захацеў. Слава Табе».
<br><br>
<strong>ЛІТУРГІЯ<br>
сьвятога Васіля Вялікага
<br><br>
Трапары<br></strong>
<em>Трапар нядзельны належнага тону.</em>
<br>
<strong>Трапар сьвятога </strong><em>(тон 1):</em> Пустыні жыхаром, анёлам у целе і цудатворцам зьявіўся ты, баганосны ойча Яне: пастом, нядрэмнасьцю і малітваю нябесныя дараваньні прыняўшы, аздараўляеш нядужых і душы тых, што з вераю прыхо­ дзяць да цябе. Слава Таму, хто даў табе сілу; слава Таму хто ўзьвялічыў цябе; слава Таму, хто цераз цябе дае ўсім аздараўленьні.
<br><br>
<strong><em>Слава...</em></strong>
<br>
<strong>Кандак сьвятога</strong> <em>(тон 4):</em> На вышыні ўстрыманасьці Госпад паставіў цябе, настаўніку Яне, ойча наш, быццам зорку ясную, што прасьвятляе ўвесь сьвет.
<br><br>
<strong><em>Цяпер...</em></strong>
<br>
<strong>Кандак Багародзіцы </strong><em>(тон 8):</em> Магутная Ўладарка Багародзіца, мы, верныя слугі твае, выбаўленыя табою ад бедаў, песьні ўдзячнасьці і перамогі Табе прыносім. Ты ж, маючы сілу непераможную, ад усякіх напасьцяў выратуй нас, каб нам усклікнуць Табе: «Радуйся, Дзева Маці!»
<br><br>
<strong>Пракімен</strong> <em>(Пс 28:11, 1):</em> Госпад сілу людзям сваім дае, Госпад бласлаўляе людзей сваіх супакоем.
<br>
<em>Верш:</em> Аддайце Госпаду, сыны Божыя, аддайце Госпаду славу і пашану.
<br><br>
<strong>Апостал: </strong>Габ 6:13-20 Алілуя <em>(Пс 91:2, 3):</em> Добра ёсьць славіць Госпада і пець хвалу імю Твайму, Усявышні.
<br><br>
<em>Верш:</em> Абвяшчаць раніцай міласэрнасьць Тваю, і праўду Тваю ўночы.
<br><br>
<strong>Евангельле:</strong> Мк 9:17-31 
<br><br>
<strong>Задастойнік:</strong> У Табе радуецца, Поўная ласкі, усякае стварэньне – сабор анёлаў і род людзкі, – асьвячаны хораме і раю духоўны, пахвала дзеваў; ад Цябе Бог прыняў цела і стаўся дзіцяткам, Бог наш спрадвечны: улоньне Тваё Ён зрабіў пасадам Сваім, і нутро Тваё ўчыніў больш прасторным за неба. У Табе радуецца, Поўная ласкі, усякае стварэньне: слава Табе.
</body></html>
