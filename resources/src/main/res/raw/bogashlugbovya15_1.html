<!DOCTYPE HTML><strong><font color="#d00505">3-яя НЯДЗЕЛЯ ПОСТУ <br>
ЎВЕЧАРЫ</font></strong> <br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу...»</font></em></strong><em><font color="#d00505"> чатыры песьні актоіха належнага тону, пасьля:</font></em> <br>
<br>
<strong><font color="#d00505">Песьні Трыёдзі</font></strong> <em><font color="#d00505">(тон 8).</font></em> Ты, Госпадзе, што расьцягнуў дабравольна далоні Твае на крыжы, зрабі нас годнымі пакланіцца яму з сэрцам скрушлівым, прасьветленым пастом і малітваю, устрыманасьцю і добрымі ўчынкамі, бо Ты добры і Чалавекалюбец. <br>
<br>
Усядобры Госпадзе, мноства грахоў маіх ачысьці ў міласэрнасьці Тваёй і, як Чалавекалюбец, дазволь мне ў гэтым тыдні посту з чыстай душою аглядаць і цалаваць пачэсны Крыж Твой. <br>
<br>
<em><font color="#d00505">(Тон 3)</font></em> Вялікі цуд! Бачым дрэва, на якім дабравольна целам быў укрыжаваны Хрыстос. Сьвет пакланяецца яму і, прасьветлены ім, кліча: «Магутная, крыжу, сіла твая! Сам выгляд твой праганяе дэманаў, і знак твой, быццам агонь, паліць іх. Узьвялічваю і шаную цябе, слаўнае дрэва, і пакланяюся Табе, і Табою слаўлю Бога, які дае мне вечнае жыцьцё». <br>
<br>
<em><font color="#d00505">Тры песьні і багародзічны з мінэі. <br>
<br>
Уваход з кадзілам.</font></em> <br>
<br>
<font color="#d00505"><strong>Вялікі пракімен</strong> <em>(Пс 60.6, 3, 5, 9).</em></font> Ты, Божа, даў спадчыну тым, што баяцца Цябе.<br>
<br>
<font color="#d00505"><em>Верш 1.</em></font> Клічу Цябе ад канцоў зямлі.<br>
<br>
<em><font color="#d00505">Верш 2.</font></em> Пакрыюся ценем крылаў Тваіх.<br>
<br>
<font color="#d00505"><em>Верш 3.</em></font><em> Буду пець імю Твайму давеку.</em><br>
<br>
<br>
<strong><font color="#d00505">Вершапесьні</font></strong> <br>
<br>
<em><font color="#d00505">(Тон 8)</font></em> Ня сьмею, няшчасны, глянуць на неба дзеля мноства благіх учынкаў маіх. Але як мытнік, стогнучы, клічу: «Божа, ачысьці мяне грэшнага і вызваль ад фарысэйскай аблуды, бо Ты адзіны добрасардэчны». <em><font color="#d00505">(Двойчы)</font></em> <br>
<br>
Мучанікі Гасподнія, вы асьвячаеце кожнае месца, і ацаляеце немачы. Маліцеся цяпер, просім вас, каб нашым душам вызваліцца ад сеці ворага. <br>
<br>
<em><strong>Слава... цяпер...</strong> <br>
<br>
<font color="#d00505">(Тон 8)</font></em> Нябесныя сілы пяюць хвалу Табе, поўная ласкі Дзева Маці, і мы таксама славім нязьведанае тваё сынараджэньне. Маліся, Багародзіца, за збаўленьне душаў нашых. 