<!DOCTYPE HTML><font color="#d00505"><strong>АЎТОРАК<br>
4-га ТЫДНЯ ПОСТУ ЎВЕЧАРЫ</strong> <br>
<br>
<em>На <strong>«Госпадзе, Цябе клічу...»</strong></em></font>: <br>
<br>
<font color="#d00505"><em>(Тон 6)</em></font> Пасярод зямлі, Ты, Шчодры, пацярпеў мукі і крыж, і даў усім збаўленьне і несьмяротнасьць; дзеля гэтага, у палове посту сёньня пакланяемся Крыжу Твайму, Слова Божае, радасна цалуем яго і, прасьветленыя боскімі дабрадзейнасьцямі, спадзяемся бачыць цярпеньні і жыцьцядайнае ўваскрасеньне Тваё, адзіны Шматміласэрны. <br>
<br>
Ты, Госпадзе, рукою Майсея горкую ваду Мэры салодкаю зрабіў, памёр прыбіты да крыжа, быў прабіты кап’ём і жоўцю поены. Дзеля гэтага малюся Табе і прашу: «Адгані ад думак маіх горкія пажаданьні, асалодзь мой розум мёдам пакаяньня і ўчыні мяне паклоньнікам Тваіх пачэсных мукаў». <br>
<br>
<font color="#d00505"><em>(Тон 1)</em></font> Маючы перад вачыма вялікі Крыж – якога некалі Майсей прадставіў, распасьцёршы рукі і перамогшы Амалека, – дакранемся да яго чыстымі думкамі і вуснамі, бо на ім Хрыстос, узьнёсшыся, умярцьвіў сьмерць. Мы ж, удастоеныя такой ласкі, боганатхнёнымі песьнямі славім Збавіцеля ўсіх і просім даць нам дачакацца збавеннага ўваскрасеньня. <br>
<br>
<font color="#d00505"><em>(Тон 4)</em></font> Прыйдзіце, паклонімся сёньня хадайніку жыцьця нашага, Крыжу Хрыста Бога, якім сьмерць была зьнішчаная і ўваскрасеньне ўсім нам аб’явілася. Дык усклікнем Збавіцелю нашаму: «Божа наш, які дзеля нас дабравольна цярпеў, каб збавіць усіх, слава Табе!»<br>
<br>
Непераможная зброя хрысьціянаў, пачэсны Крыж Твой, Хрысьце Збавіцелю, даецца нам: ім ворагі нашыя перамагаюцца і супакой даецца Царкве Тваёй. Сёньня цалуем яго і горача ўсклікаем: «Учыні нас дастойнымі часьці сьвятых Тваіх». <br>
<br>
Ачысьціўшы сьлязьмі пачуцьці душэўныя і прасьвятліўшыся пастом, прыйдзіце, паклонімся крыжоваму дрэву, якім уздымы душагубных пажаданьняў суцішаюцца; усклікнем Таму, Хто быў расьпяты на ім: «Дай нам, Збавіцелю, бачыць зьзяньне Твайго ўваскрасеньня і пакланіцца яму». <br>
<br>
<strong>Слава... цяпер...</strong> <br>
<br>
<font color="#d00505"><em>(Тон 8)</em></font> Сёньня Ўладар стварэньня і Госпад славы да крыжа прыбіваецца, у бок прабіваецца; каштуе жоўці і воцату Слодыч царкоўная; вянцом з церняў карануецца Той, які пакрыў неба хмарамі; апранаецца ў ганебную вопратку, церпіць аплявухі ад нячыстай рукі Творца чалавека; б’ецца па плячах Той, Хто апранае неба ў хмары; пляваньні і раны прымае, і зьнявагі, і церпіць усё дзеля мяне, асуджанага, Збавіцель мой і Бог, каб збавіць сьвет ад спакусы ў добрасардэчнасьці Сваёй. <br>
<br>
<font color="#d00505"><strong>Пракімен</strong> <em>(Пс 67).</em></font> Сьпявайце Госпаду, слаўце імя Яго. <br>
<br>
<font color="#d00505"><em>Верш.</em></font> Дарогу падрыхтуйце Яму ў пустыні. <br>
<br>
<strong>Чытаньне кнігі Роду</strong> <em>(Род 9.8-17)</em> <br>
Бог сказаў Ною і сыном яго словы: «Вось Я заключаю саюз Мой з вамі і з нашчадкамі гэтыя вашымі, і з усякаю жывою істотаю, што з вамі – з птушкамі, з жывёламі і з усімі зьвярамі, што пры вас, якія выйшлі з каўчэгу, з усякімі зьвярамі на зямлі. І заключу саюз Мой з вамі, што ніколі больш ня будзе ніякая істота жывая зьнішчаная водамі патопу, і ня будзе больш патопу для спусташэньня зямлі». І сказаў Госпад Бог: «Вось знак саюзу, які Я ўстанавіў між Мною і між вамі і між усякай душою жывою, якая з вамі, на вякі вечныя. Я пастаўлю вясёлку Маю на хмарах, каб яна была знакам вечнага саюзу між Мною і між зямлёю. І вось, калі Я навяду хмару на зямлю, то зьявіцца вясёлка Мая на хмары, і Я ўспомню Мой саюз, што між Мною і між вамі, і між усякай душой жывой, з кожным чалавекам; і ня будзе больш вада патопу для вынішчэньня ўсякай істоты. І будзе вясёлка Мая на хмары, і Я ўбачу яе, і ўспомню вечны саюз між Богам і між зямлёю, і між жывой істотай усякага роду на зямлі». І сказаў Бог Ною: «Вось знак саюзу, які Я заключыў між Мною і між усякай істотаю, што на зямлі». <br>
<br>
<font color="#d00505"><strong>Пракімен</strong> <em>(Пс 68).</em></font> Хай помач Твая, Божа, ахоўвае мяне. <br>
<br>
<font color="#d00505"><em>Верш.</em></font> Хай убачаць убогія і ўзрадуюцца. <br>
<br>
<br>
<strong>Чытаньне кнігі Прыповесьцяў</strong><br>
<em>(Прып 12.8-22)</em><br>
<br>
Хваляць чалавека за разважнасьць, а распусны сэрцам будзе ў пагардзе. Лепшы просты <em>(чалавек)</em>, які жыве з працы рук сваіх, як той, што, ня маючы хлеба, выдае сябе за вялікага пана. Праведны клапоціцца аб патрэбах жывёлы сваёй; а сэрца няправеднага лютае. Хто працуе на зямлі, будзе мець удосталь хлеба; а хто праводзіць час у бязьдзейнасьці, той бязглузды. Хто знаходзіць прыемнасьць у марнаваньні часу за віном, той пакіне свой дом у няславе. Няправедны цешыцца і жадае зла, корань праведных непахісны. Няправедны патрапляе ў пастку з прычыны вуснаў сваіх, праведнік выбаўляецца ад бяды. Той, хто глядзіць ласкава, будзе памілаваны; а той, хто не дае праходу ў варотах, крыўдзіць іншых. Ад плоду вуснаў сваіх чалавек насычаецца дабром, заплата ягоная паводле ўчынкаў рук яго. Шлях дурня просты ў вачох яго, разумны слухае рады. Дурань адразу паказвае свой гнеў, разважны прамоўчвае зьнявагу. Праўдамоўны кажа тое, што ведае; фальшывы сьведак – ашуканец. Неразважная гутарка раніць, быццам востры меч; язык мудрых аздараўляе. Мова праведных трывае вечна, а хлусьлівы – толькі хвілінку. У сэрцах крывадушных хітрасьць; у міратворцаў – радасьць. Праведніка не сустрэне ніякае зло; у няправедных поўна няшчасьцяў. Хлусьлівыя вусны агідныя Госпаду, праўдамоўныя мілыя Яму. <br>
<br>
<font color="#d00505"><strong>Вершапесьні</strong> <br>
<br>
<em>(Тон 3)</em></font> Пераўзышоўшы мытніка ў правінах, я не бяру прыкладу з ягонага пакаяньня; не атрымаўшы дакору фарысэя, я пераймаю ягоную высакамернасьць; але дасканаласьцю пакоры Тваёй, Хрысьце Божа, які бесаўскую высакамернасьць перамог на крыжы, зрабі мяне чужым для дрэнных учынкаў першага і гордасьці другога, і ўмацуй у душы маёй добрыя намеры абодвух, і збаў мяне. <font color="#d00505"><em>(Двойчы)</em></font> <br>
<br>
Прарокі, апосталы Хрыстовыя і мучанікі навучылі ўсіх славіць адзінасутную Тройцу і, прасьвятліўшы заблукалыя ў мане народы, учынілі сыноў людзкіх саўдзельнікамі анёлаў. <br>
<br>
<strong>Слава... цяпер...</strong> <br>
<br>
Бачачы Цябе, Творцу і Ўладара ўсіх, голага на Крыжы павешанага, усё стварэньне ў страху зьмянілася і заплакала; сонца памеркла, зямля ўскалыхнулася, камяні раскалоліся, заслона ў сьвятыні разарвалася, мёртвыя з магілаў усталі і анёльскія сілы ў страху ўсклікнулі: «Што за цуд! Суддзя ўсіх асуджаецца і дабравольна церпіць для збаўленьня і абнаўленьня сьвету». 