<!DOCTYPE HTML><html><head></head><body>
<font color="#d00505"><strong>СЛУЖБЫ 5-ГА ТЫДНЯ ВЯЛІКАГА ПОСТУ</strong></font>
<br><br>
<strong>4-ая НЯДЗЕЛЯ ПОСТУ ЎВЕЧАРЫ</strong>
<br><br>
<em>На <strong>«Госпадзе, Цябе клічу...»</strong> чатыры песьні актоіха належнага­ тону, пасьля наступныя:</em>
<br>
<strong>Песьні Трыядзі</strong> <em>(тон 3):</em> Пакажам, верныя, вялікія стараньні ва ўстрыманасьці часова, каб асягнуць вечную славу і, ласкаю вялікага Бога, быць збаўленымі ад пякельнага агню.
<br><br>
Перайшоўшы палову посту, пакажам, верныя, пачаткі Боскага жыцьця, стараючыся дасягнуць мэты праведнікаў і атрымаць непрамінальную радасьць.
<br><br>
<em>(Тон 7):</em> Ужо мінула палова сьвятога посту; дык пасьпяшым радасна да Таго, хто чакае нас, памазаўшы душы аліваю дабрадзейнасьцяў, каб нам удастоіцца бачыць Боскія мукі Хрыста Бога нашага, і дасягнуць слаўнага і сьвятога ўваскрасеньня.
<br><br>
<em>Тры песьні і багародзічны з мінэі.</em>
<br><br>
<strong>Вершапесьні</strong>
<br>
<em>(Тон 7):</em> Блізка ўжо Госпад, які насадзіў вінаграднік і паклікаў работнікаў. Прыйдзеце, працаўнікі посту, атрымаць узнагароду, бо гаспадар багаты і міласэрны: нават калі мы і мала працавалі, атрымаем душэўную міласьць.
<br><br>
<em>(Тон 6):</em> Адам паддаўся разбойніцкай задуме і спакусіўся розумам, скалечыў душу і, голы, ляжаў, ня маючы заступніка.
<br><br>
Сьвятар старазаконны не пачуў яго, і лявіт на яго ня глянуў, толькі Ты, Божа, які не прыйшоў з Самарыі, але нарадзіўся ад Багародзіцы. Госпадзе, слава Табе.
<br><br>
<em>(Тон 8):</em> Мучанікі Гасподнія, вы асьвячаеце кожнае месца, і лечыце ўсе немачы. Маліцеся цяпер, просім вас, каб нашым душам вызваліцца ад сеці ворага.
<br><br>
<strong><em>Слава... цяпер...</em></strong>
<br><br>
<em>(Тон 8):</em> Нябесныя сілы пяюць хвалу Табе, поўная ласкі Дзева Маці, і мы таксама славім нязьведанае Тваё сынараджэньне.
<br><br>
Маліся, Багародзіца, за збаўленьне душаў нашых.
<br><br>
<strong>ПАНЯДЗЕЛАК
<br>
5-га ТЫДНЯ ПОСТУ ЎВЕЧАРЫ</strong>
<br><br>
<em>На <strong>«Госпадзе, Цябе клічу...»:</strong><br></em>
<br>
<em>(Тон 3):</em> Ты, Божае Слова, што даў нам час посту, каб навярнуцца­ і жыць, а ня згінуць, зрабі нас годнымі рабіць прыемнае Табе, і ў шчырым каяньні служыць Табе, Хрысьце, як тая чыстая і пачэсная блудніца, што духмяным алеем і гарачымі сьлязьмі заслужыла адпушчэньне правін.
<br><br>
Быццам сьляпы, клічу з глыбіні сэрца: «Сыне Божы, прасьвятлі вочы сэрца майго»; і як верная хананейка малю Цябе: «Зьмілуйся нада мною, Добры! Маю душу, што бесіцца ў асалодах жыцьцёвых; Ты ж выведзі яе з цемры пажаданьняў і ўчыні чыстым рэшту жыцьця майго, каб мне славіць веліч міласэрнасьці Тваёй».
<br><br>
<em>(Тон 8):</em> Боская сьветлая ласка ўстрыманасьці, што зазьзяла нам сёньня ясьней за сонца, прасьвятляе душы нашыя і адганяе цемру грэшных пажаданьняў. Дык пойдзем усе, радасна станем на боскі шлях поснага подзьвігу і, умацаваныя ім, усклікнем Хрысту: «Асьвяці, Добры, тых, што яго верна захоўваюць».
<br><br>
<em>Тры песьні і багародзічны з мінэі.</em>
<br><br>
<strong>Пракімен</strong> <em>(Пс 85):</em> Настаў мяне, Госпадзе, на шлях Твой, і я буду хадзіць у праўдзе Тваёй.
<br><br>
<em>Верш:</em> Прыхілі, Госпадзе, вуха Тваё.
<br><br>
<strong>Чытаньне кнігі Роду (13:12-18)</strong>
<br>
А брагам ў суседняй пасяліўся краіне, на пасяліўшыся зямлі Ханаанскай; ў Садоме. а Лот Жыхары  застаўся Садому былі благія, вельмі грэшныя перад Госпадам. Пасьля таго, як Лот адышоў, Госпад сказаў Аўраму: «Глянь перад сабою, зірні з гэтага месца, дзе стаіш, на поўнач і на поўдзень, на ўсход і да мора; усю гэтую краіну, якую бачыш, даю табе і тваім нашчадкам давеку. І тваіх нашчадкаў учыню так шматлікімі, як пясок зямны; калі хто зможа зьлічыць зёрны пяску зямнога, той палічыць і нашчадкаў тваіх. Устань і перайдзі гэтую краіну ўздоўж і ўшырыню: аддаю яе табе і тваім нашчадкам давеку».
<br>
І пайшоў Аўрам і прыйшоў пад Гэброн, і пасяліўся ля дуба Мамбрыйскага; і зрабіў там ахвярнік Госпаду.
<br><br>
<strong>Пракімен</strong> <em>(Пс 86):</em> Госпад любіць вароты Сыёну больш за ўсе сялібы Якуба.
<br><br>
<em>Верш:</em> Асновы Яго на горах Сьвятых.
<br><br>
<strong>Чытаньне кнігі Прыповесьцяў (14:27 – 15:4)</strong>
<br>
Крыніца нуць сеці жыцьця сьмерці. – Страх Хвала Гасподні, цара – вялікі што народ; дае нам у нястачы  пазбеглюдзей руіна ўладара. Цярплівы мае вялікі розум; хуткі на гнеў паказвае дурасьць сваю. Лагоднае сэрца – жыцьцё для цела, зайздрасьць косьці грызе. Хто прыгнятае ўбогага, зьневажае Тварца; шануе Яго той, хто шкадуе беднага. Злога валіць на зямлю ягоная ўласная злосьць; праведнік у сумленнасьці сваёй­ знойдзе прытулак. У сэрцы разумнага мудрасьць жыве; сярод дурняў яе не відаць. Справядлівасьць падносіць угору народ;­ грэх – сорам народаў. Уладар прыхільны разумнаму слузе; гнеў ягоны на несумленнага. Лагодны адказ суцішае гнеў; дражлівае слова выкікае лютасьць. Язык мудры дае навучаньне;­ вусны­ дурных мелюць бязглузьдзіцу. Вочы Госпада на кожным мес­ цы:­ яны сочаць за злымі і добрымі. Лагодны язык – дрэва жыцьця: хто захоўвае яго, напоўніцца духам.
<br><br>
<strong>Вершапесьні</strong><br> <em>(Тон 7):</em> Быццам той, хто патрапіў у рукі разбойнікаў і быў імі паранены, так я ўпаў у шматлікія грахі і пакалечыў душу маю. Да каго ўцяку, вінаваты? Хіба толькі да Цябе, добрасардэчнага Лекара душаў: вылі на мяне, Божа, веліч зьмілаваньня Твайго.
<br><br>
<em>(Тон 4):</em> Першым грахом мы былі пазбаўленыя райскай асалоды і асуджаныя на ганебнае жыцьцё і, быццам трапіўшы ў рукі разбойнікаў, правінамі сваімі былі абакрадзеныя з дабрадзейнасьцяў і гонару; ляжым напаўмёртвыя, правініўшыся супраць збавенных загадаў Тваіх. Але молім Цябе, Уладару, які зьявіўся ад Марыі і які, непадуладны цярпеньням, прыбліжаешся да дабравольных мукаў, перавяжы нашыя нанесеныя грахом раны, абмый іх Тваёй бязьмежнай міласэрнасьцю, і ў чалавекалюбстве Тваім пакажы Твой збавенны клопат аб нас.
<br><br>
Ты, што прыняў цярпеньні мучанікаў Тваіх, прымі, Чалавекалюбча, і наша хваленьне, і малітвамі іх даруй нам багацьце зьмілаваньня Твайго.
<br><br>
<em>Багародзічны:</em> Ад усіх бедаў захавай слуг Тваіх, блаславёная; Багародзіца, каб нам славіць Цябе, надзею душ нашых.
<br><br>
<strong>АЎТОРАК
<br>
5-га ТЫДНЯ ПОСТУ ЎВЕЧАРЫ</strong>
<br><br>
<em>На <strong>«Госпадзе, Цябе клічу...»:</strong></em>
<br>
<em>(Тон 8):</em> Зробім любоў нашай страваю, утаймуем устрымана­ сьцю­ пажаданьні і пастараемся жыць у спосаб, прыемны Богу, – які дзеля нас быў узьняты на крыжы і прабіты кап’ём у бок, – каб нам атрымаць спажыву вечную і лепшую, і славіць Зба­віцеля душаў нашых.
<br><br>
Некалі праз дрэва сьмерць сталася нашым удзелам, а цяпер праз дрэва крыжовае атрымліваем жыцьцё; дык умярцьвім, верныя, нашыя дрэнныя нахілы, і, зьзяючы боскімі добрымі ўчынкамі і ўпрыгожаныя дабрадзейнасьцямі, будзем маліць Дабрачынца ўсіх дачакацца збавеннага ўваскрасеньня і славіць Збавіцеля душаў нашых.
<br><br>
<em>(Тон 2):</em> Жыцьцядайны Твой Крыж хвалім, Госпадзе, і Твае цярпеньні дзеля нас: прабіцьцё кап’ём, насьмешкі, пля­вань­ ні, біцьцё і аплявухі, пурпуру і вянок цярновы, якімі Ты выз­валіў ад праклёну і збавіў усіх. Дзеля гэтага молім Цябе даць нам закончыць мірна час посту.
<br><br>
Тры песьні і крыжабагародзічны з мінэі.
<br><br>
<strong>Пракімен</strong> <em>(Пс 89):</em> Госпадзе, Ты быў прыстанішчам нам з пакаленьня ў пакаленьне.
<br><br>
<em>Верш:</em> Раней, чым паўсталі горы і была створаная зямля і ўвесь сусьвет.
<br><br>
<strong>Чытаньне кнігі Роду (15:1-15)</strong>
<br>
А ўрам Гасподнія: меў аб’яўленьне «Ня бойся, ноччу Аўраме, і пачуў бо Я наступныя – твая абарона;  словы дам табе вялікую ўзнагароду». Аўрам сказаў: «Уладару Госпадзе, нашто мне яна, калі ўжо блізка канец жыцьця майго і ня маю насьледніка; маім спадкаемцам будзе народжаны ад служанкі дамаскінец Еліязар». І казаў далей: «Так як Ты ня даў мне насьледніка, дык слуга мой будзе мне насьледнікам».
<br>
Але вось зноў пачуў ён Словы Гасподнія: «Ня будзе ён тваім насьледнікам, але будзе насьледнікам той, хто народзіцца ад цябе». І, загадаўшы Аўраму выйсьці вонкі, сказаў: «Глянь на неба і палічы зоркі, калі зможаш». І дадаў: «Так шматлікімі будуць твае нашчадкі». Аўрам паверыў, і Госпад палічыў яму гэта ў заслугу. Потым сказаў яму: «Я – Госпад, які вывеў цябе з зямлі Ўр Халдейскай, каб даць табе гэтую краіну на ўласнасьць».
<br>
Аўрам сказаў: «Госпадзе Ўладару, як магу я быць пэўным, што атрымаю яе на ўласнасьць?» Тады Госпад сказаў: «Выбяры мне цялушку трохгадовую, трохгадовую туркаўку і голуба». Аўрам узяў іх, перарубіў іх уздоўж на палавіны, і перарубленыя часткі паклаў адна супраць другой; птушак не разразаў. Калі да мяса пачалі зьлятацца драпежныя птушкі, Аўрам адганяў іх. А калі сонца пачало схіляцца да захаду, Аўрам заснуў глыбокім сном, і апанавала яго пачуцьцё трывогі, быццам вялікая цемра агарнула яго. Тады Госпад сказаў Аўраму: «Ведай, што нашчадкі твае будуць прыхаднямі ў краіне, якая ня будзе іхняй краінай, і чатырыста гадоў будуць там цярпець прыгнёт і няволю, аж пакуль не пашлю кару на народ, які іх няволіў, і яны выйдуць адтуль з вялікім набыткам. Але ты адыдзеш да тваіх продкаў у супакоі, дажыўшы да вялікай старасьці».
<br><br>
<strong>Пракімен</strong> <em>(Пс 90):</em> Той, хто жыве пад апекаю Ўсявышняга, у цені Бога нябеснага прабывае.
<br><br>
<em>Верш:</em> Скажа Госпаду: «Ты мой заступнік».
<br><br>
<strong>Чытаньне кнігі Прыповесьцяў (15:7-19)</strong>
<br>
В усны разумных. мудрых Ахвяра пашыраюць нязбожных навуку; агідная але ня Госпаду, так сэрцы прыем неныя Яму малітвы сумленных. Шлях грэшніка агідны Госпаду, любіць Ён тых, што любяць праведнасьць. Суровая кара чакае таго, хто зыходзіць з дарогі; памрэ той, хто ненавідзіць напамінаньні. Бездань і апраметная адкрытыя перад Госпадам: тым больш сэрцы сыноў людзкіх. Насьмешнік ня любіць напамінаньняў, ён не ідзе да людзей мудрых. Радаснае сэрца весяліць твар; калі сэрца сумуе, душа ные. Разумнае сэрца шукае мудрасьці, вусны неразумных любуюцца ў бязглуздасьці.
<br>
Усе дні дрэнныя для сумнага; шчасьлівае сэрца – вечнае застольле. Лепш мець мала ў страху Гасподнім, чым вялікія багацьці ў неспакоі. Лепш міска капусты з любоўю, як вол адкормлены з нянавісьцю. Чалавек гарачы ўсчынае сварку, цярплівы суцішае закалоты. Дарога лянівых быцццам высланая цернем; сьцежкі праведных гладкія.
<br><br>
<strong>Вершапесьні</strong><br> <em>(Тон 5):</em> Зышоў я з праведнага шляху Твайго, упаў, няшчасны, у роў пажаданьняў; лявіт са сьвятаром, убачыўшы мяне, прайшлі міма, Ты ж, Хрысьце, зьмілаваўся нада мною і Крыжом Тваім грэшны прысуд мой разарваў, бясстраснасьцю­ праясьніў, і ўчыніў мяне спаўжыхаром Айца; дзеля гэтага клічу: «Недасяжны Госпадзе, слава Табе».
<br><br>
Выйшаўшы з Ерусаліму, я адхіліўся ад напісаных у ім для ўсіх запаветаў Тваіх; ідучы ў Ерыхон, я пераймаў ранейшае непаслушэнства людзей, што прывяло да забойства, і ўпаў у душагубныя пажаданьні, быццам у рукі разбойнікаў.
<br><br>
Цяпер,­ паранены імі, ляжу паўмёртвы. Госпадзе, што быў дабраволь­на паранены цьвікамі і кап’ём з-за граху людзкога і ўчыніў Крыжом агульнае збаўленьне ў Ерусаліме, ацалі і збаў мяне.
<br><br>
Мучанікі твае, Госпадзе, забыліся пра дачаснае і не зважалі на мукі дзеля будучага жыцьця і, атрымаўшы яго ў спадчыне, радуюцца разам з анёламі. Малітвамі іх даруй людзям Тваім веліч зьмілаваньня Твайго.
<br><br>
<em>Крыжабагародзічны:</em> Калі сонца ўбачыла Цябе, Госпадзе, Сонца Справядлівасьці, павешанага на дрээве, яно схавала промні свае, і месяц сьвятло на цемру перамяніў, а меч параніў сэрца ўсебеззаганнае Маці Тваёй.
<br><br>
<strong>СЕРАДА 
<br>
5-га ТЫДНЯ ПОСТУ ЎВЕЧАРЫ </strong>
<br><br>
<em>На <strong>«Госпадзе, Цябе клічу...»:</strong></em>
<br>
<em>Верш:</em> Хай нязбожныя ўпадуць у сеці свае: я ж адзін перайду бясьпечна.
<br><br>
<em>(Тон 8):</em> Я, няшчасны, трапіў у палон думак маіх, быццам­ у рукі разбойнікаў. Розум мой абакрадзены, і я сам люта пакалечаны;­ з душой параненай і пазбаўленай усіх дабра­ дзей­насьцяў ляжу голы на ростанях жыцьця. Сьвятар уба­ чыў­ мяне ў вялікіх болях, падумаў, што я безнадзейна хво­ры, і прайшоў міма, ня глянуўшы на мяне. Ня ў змозе цярпець мае душагубныя мукі, лявіт таксама прайшоў міма.
<br><br>
Але Ты, Хрысьце Божа мой, які прыйшоў не з Самарыі, але ўцелавіўся ад Марыі, у чалавекалюбстве Тваім ацалі мяне і вылі на мяне веліч міласэрнасьці Тваёй.
<br><br>
<em>Верш:</em> Голасна клічу Госпада, голасна да Госпада малюся.
<br><br>
<em>Тое самае.</em>
<br><br>
<em>Верш:</em> Перад Ім сум мой выліваю, пра тугу маю Яму расказваю.
<br><br>
Калі ёсьць якая дабрадзейнасьць і пахвала, дык належыць яна сьвятым: яны схілілі галовы свае пад меч дзеля Цябе, які нахіліў неба і зышоў да нас; кроў пралілі сваю дзеля Цябе, які спустошыў сябе дзеля нас, прыняўшы выгляд слугі; упакорыліся аж да сьмерці, прыпадабніўшыся ўбоству Твайму. Малітвамі іх у мностве міласэрнасьці Тваёй, Божа, зьмілуйся над намі.
<br><br>
<em>Верш:</em> Дух мой зьнемагае ўва мне, Ты ж ведаеш усе сьцежкі мае.
<br><br>
Ты, Госпадзе, паказаў нам вучняў Тваіх, як духоўнае неба.
<br><br>
Малітвамі іх захавай нас ад усялякага зла зямнога, і пастом узьнімі нашыя думкі да разуменьня Мукаў Тваіх, бо Ты міласэрны і Чалавекалюбец.
<br><br>
<em>Верш:</em> На дарозе, па якой іду, паставілі пастку на мяне.
<br><br>
Час посту дае нам змогу рабіць справы, прыемныя Богу. Запла­ чам ад усяго сэрца і ўсклікнем Збавіцелю: «Малітвамі вучняў Тваіх, шматміласэрны Госпадзе, збаў нас, якія са страхам і пашанаю пяём хвалу Твайму вялікаму чалавекалюбству».
<br><br>
<em>Верш:</em> Гляджу ўправа, углядаюся: няма нікога, хто б мне спагадаў.
<br><br>
Усяхвальныя апосталы, заступнікі сьвету, лекары нядужых, ахоўнікі здароўя, ахоўвайце нас у гэты час посту, каб з Божай дапамогай нам захаваць супакой між сабою; захавайце наш розум свабодным ад пажаданьняў, каб нам усім пяяць песьню хвалы Пераможцу Хрысту, які ўваскрос.
<br><br>
<em>Верш:</em> Няма куды бегчы: няма нікога, хто б парупіўся аб душы маёй.
<br><br>
<em>(Тон 4):</em> Я змарнаваў жыцьцё з блудніцамі і мытнікамі: як мне пакаяцца на старасьць у грахох маіх? Творца ўсяго і Лекару хворых, Госпадзе, перш як мне згінуць зусім, збаў мяне.
<br><br>
<em>Верш:</em> Цябе, Госпадзе, клічу; кажу: «Ты мая надзея, мой удзел на зямлі жывых».
<br><br>
Я ўгінаюся пад цяжарам безуважнасьці і валяюся ў балоце, прабіты стралою д’ябальскаю. Я апаганіў вобраз Твой ува мне, але Ты, Госпадзе, які навяртаеш безуважных і збаўляеш грэшнікаў, перш як мне згінуць зусім, збаў мяне.
<br><br>
<em>Верш:</em> Будзь уважлівы да малітвы маёй, бо я вельмі нешчасьлівы.
<br><br>
Сам зямны, я рабіў зямное і быў каменем спатыкненьня для людзей. Уступіўшы на Твой загад у шлюб, я зграшыў і апа­ ганіў ложа маё. Але Ты, Госпадзе, які стварыў мяне з зямлі, не пагардзі стварэньнем Тваім і, перш як мне згінуць зусім, збаў мяне.
<br><br>
<em>Верш:</em> Вызваль мяне ад ворагаў маіх, бо яны мацнейшыя за мяне.
<br><br>
Я дбаў аб маім целе і быў забойцам душы, стаўся пасьмеішчам для дэманаў і нявольнікам грэшных асалодаў. У добра­сар­ дэчнасьці Тваёй пашкадуй мяне, Праганіцелю дэманаў, Го­ спа­дзе, і, перш як мне згінуць зусім, збаў мяне.
<br><br>
<em>Верш:</em> Вызваль з вязьніцы душу маю, каб мне дзякаваць імю Твайму.
<br><br>
Больш за ўсіх людзей я сьвядома зграшыў, таму цяпер я па­­ кінуты ўсімі і бездапаможны. Цялесныя думкі – мае праціўнікі, – азмрочваюць мяне. Сонца тых, што ў цемры,­ Праваднік усіх, што зблудзілі, Госпадзе, перш як мне згінуць зусім, збаў мяне.
<br><br>
<em>Верш:</em> Праведнікі вакол мяне чакаюць, калі Ты мне пакажаш спагадлівасьць Тваю.
<br><br>
Душа мая будзе жыць і славіць Цябе, Госпадзе, – сказаў прарок. – Знайдзі мяне, заблудную авечку Тваю, і залічы да выбранага статку Твайго; дай мне час пакаяцца, каб з плачам усклікнуць Табе: «Госпадзе, перш як мне згінуць зусім, збаў мяне».
<br><br>
<em>Верш:</em> З глыбіні клічу Цябе Госпадзе: Госпадзе, пачуй голас мой.
<br><br>
Зграшыў я, Хрысьце Божа мой, зграшыў, адкінуўшы прыка­ зань­ні Твае. Будзь міласэрны да мяне, Дабрачынца мой, каб мне пазьбегнуць цемры, бачыць душэўнымі вачыма і ў страху ўсклікнуць Табе: «Госпадзе, перш як мне згінуць зусім, збаў мяне».
<br><br>
<em>Верш:</em> Хай вушы Твае будуць уважлівыя да голасу маленьня майго.
<br><br>
Зьвяры дзікія атачылі мяне, але Ты, Уладару, выхапі мяне ад іх, бо Ты ж хочаш, каб усе людзі былі збаўленыя і прыйшлі да пазнаньня праўды. Разам з усімі клічу, Творча і Госпадзе: «Перш як мне згінуць зусім, збаў мяне».
<br><br>
<em>Верш:</em> Калі памятлівы бясчынстваў нашых будзеш, Госпадзе: Госпаде, хто зможа ўстаяць? Але ж у Цябе адпушчэньне ёсьць.
<br><br>
Дабрачынца, Збавіцелю і Адкупіцелю мой, будзь мне ацаленьнем; не адкінь мяне, але глянь спагадліва на мяне, які ляжу ў правінах маіх, і ўзьнімі мяне ўсемагутнай сілаю Тваёй, каб мне абвяшчаць цуды Твае і клікаць: «Госпадзе, перш як мне згінуць зусім, збаў мяне».
<br><br>
<em>Верш:</em> Дзеля імя Твайго спадзяюся на Цябе, Госпадзе: душа мая чакае слова Твайго. Душа мая спадзяецца на Госпада.
<br><br>
Як неразумны слуга, я схаваў талент, дадзены мне, зарыўшы яго ў зямлю. За гэта я быў асуджаны як бескарысны, і ня сьмею больш прасіць Цябе прабачэньня. Але ў дабрыні Тваёй­ зьмілуйся нада мною, каб мне клікаць: «Госпадзе, перш як мне згінуць зусім, збаў мяне».
<br><br>
<em>Верш:</em> Больш чым сьвітаньня чакае страж начны, больш чым сьвітаньня хай Ізраіль чакае Госпада.
<br><br>
Жанчына, якая цярпела на крывацечу, дакранулася да вопраткі Тваёй, і Ты асушыў крыніцу цярпеньняў яе. Прымі цяпер мяне, які прыбліжаюся да Цябе з непахіснай вераю, і ацалі мяне, як некалі яе. Госпадзе, перш як мне згінуць зусім, збаў мяне.
<br><br>
<em>Верш:</em> Бо ў Госпада міласэрнасьць і вялікае ў Яго збаўленьне, і Ён вызваліць Ізраіля ад усіх беззаконьняў яго.
<br><br>
Ты, Госпадзе, які словам стварыў неба і зямлю, сядзеш на паса­ дзе, перад якім усім трэба будзе стаць і вызнаць грахі свае.
<br><br>
Перш чым гэты дзень прыйдзе, прымі мяне ў каяньні. Госпадзе, перш як мне згінуць зусім, збаў мяне.
<br><br>
<em>Верш:</em> Хваліце Госпада ўсе народы, слаўце Яго ўсе людзі.
<br><br>
Глянь на мяне спагадлівым вокам і будзь мне міласэрным, адзіны Збавіцелю; дай маёй беднай душы ваду аздараўленьня; ачысьці мяне і абмый брыдоту ўчынкаў маіх, каб мне клікаць: «Госпадзе, перш як мне згінуць зусім, збаў мяне».
<br><br>
<em>Верш:</em> Бо міласэрнасьць Ягоная ўмацавалася над намі і вернасьць Гасподняя трывае давеку.
<br><br>
Д’ябал прыгатаваў меч, каб улавіць няшчасную душу маю; ён зрабіў мяне, Міласэрны Госпадзе, чужынцам для сьвятла пазнаньня аблічча Твайго. Але Ты магутнай сілаю Тваёю выхапі мяне з ягоных сецяў. Госпадзе, перш як мне згінуць зусім, збаў мяне.
<br><br>
<em>Верш:</em> Я ўзьнёс вочы мае да Цябе, які жывеш у небе: як вочы слуг узіраюцца на рукі гаспадароў сваіх, і як вочы служкі на рукі гаспадыні сваёй, так вочы нашы ўзьнесеныя да Госпада Бога нашага, пакуль Ён зьмілуецца над намі.
<br><br>
Я стаўся нявольнікам усіх грэшных пажаданьняў, адкінуў Закон і Сьвятое Пісаньне. Ацалі мяне ўсяго, Дабрачынца мой, які дзеля мяне стаўся як я, і адвярні мяне ад благіх пажаданьняў.
<br><br>
Госпадзе, перш як мне згінуць зусім, збаў мяне.
<br><br>
<em>Верш:</em> Зьмілуйся над намі, Госпадзе, зьмілуйся над намі, бо мы перапоўненыя зьнявагай; асабліва душа наша поўная на­ сьме­шак магутных і пагарды гордых.
<br><br>
Блудніца сьлязьмі абмыла Твае пачэсныя ногі і клікала ўсіх пры­блізіцца да Цябе, каб атрымаць адпушчэньне грахоў.
<br><br>
Дай і мне ейную веру, Збавіцелю, каб я мог усклікнуць: «Госпадзе, перш як мне згінуць зусім, збаў мяне».
<br><br>
<em>Верш:</em> <strong>Слава Табе, Госпадзе, слава Табе. </strong><em>(Так пасьля наступных сьціхіраў)</em> Ачысьці брыдоту душы маёй, Ты, што дзеля мяне зьбяднеў і стаўся дзіцяткам. Я слабы і зламаны: зышлі на мяне кроплю міласэрнасьці Тваёй; абмый мой бруд і ацалі немачы мае.
<br><br>
Госпадзе, перш як мне згінуць зусім, збаў мяне.
<br><br>
Умацуй душу маю, Уладару, каб я мог прыбегчы да Цябе і вечна служыць Табе; Ты мой апякун і заступнік, памочнік і абаронца. Зрабі, Слова Божае, мяне дастойным клікаць са сьмеласьцю: «Госпадзе, перш як мне згінуць зусім, збаў мяне».
<br><br>
Будзь нашай непарушнай абароннай сьцяною, Ісусе Збавіцелю, наш міласэрны Божа, бо мы трапілі ў палон дрэнных нораваў і ўчынкаў. Узьнімі стварэньні Твае, Дабрачынца наш, і ў спа­ гадлівасьці Тваёй прыміры нас з сабою. Госпадзе, перш як мне згінуць зусім, збаў мяне.
<br><br>
Я стаўся як блудны сын, змарнаваў усё багацьце, і сёньня цярплю голад. І вось вяртаюся ў Твой дом, добры Ойча. Прымі мяне, як некалі яго, і зрабі ўдзельнікам застольля твайго, каб мне клікаць: «Госпадзе, перш як мне згінуць зусім, збаў мяне».
<br><br>
Праз зайздрасьць князь зла выгнаў з раю першастворанага.
<br><br>
Разбойнік, які на крыжы ўсклікнуў: «Успомні мяне», зноў атрымаў рай. Дык і я з вераю і страхам клічу: «Успомні мяне». Госпадзе, перш як мне згінуць зусім, збаў мяне.
<br><br>
Працягні руку Тваю, Божа, як некалі Пятру, і ўзьнімі мяне з бездані, даруй мне ласку і зьмілаваньне, малітвамі ўсе­без­ заганнае Маці, якая бяз семя нарадзіла Цябе, і ўсіх сьвятых Тваіх. Госпадзе, перш як мне згінуць зусім, збаў мяне.
<br><br>
Прымі мяне, Ягнё, што бярэш на сябе грэх мой, каб я кожны дзень славіў Цябе. У Твае рукі аддаю сябе поўнасьцю з душой і целам, – і, як належыцца, дзень і ноч клічу: «Госпадзе, перш як мне згінуць зусім, збаў мяне».
<br><br>
Слава...: Невыказны ў спагадлівасьці, доўгацярплівы і добры Госпадзе! Ты бязгрэшны і міласэрны. Не адкінь мяне ад аблічча Твайго, каб мне з удзячнасьцю радасна ўсклінуць: «Госпадзе, перш як мне згінуць зусім, збаў мяне».
<br><br>
Цяпер...: Невыказная спагадлівасьць! Цудоўнае і дзівоснае нараджэньне! Як гэта Дзева носіць як немаўля на руках сваіх Цябе, Творцу і Бога свайго? Дабрачынца мой, які захацеў прыняць цела ад Яе, Госпадзе, перш як мне згінуць зусім, збаў мяне.
<br><br>
<strong>Пракімен</strong> <em>(Пс 93):</em> Бог адплаты, Госпад: Бог адплаты зазьзяў.
<br><br>
<em>Верш:</em> Устань, Суддзя зямлі, адплаці гордым па заслугах іх.
<br><br>
<strong>Чытаньне кнігі Роду (17:1-9)</strong>
<br>
К алі зьявіўся Аўраму яму было і сказаў: дзевяноста «Я Бог твой, дзевяць дагадзі гадоў, мне Госпад  і будзь беззаганным, бо хачу пакласьці саюз між Мною і табою, і дам табе шматлікае патомства». Аўрам паў ніц на зямлю, а Бог працягваў гаварыць: «Вось мой саюз з табою: будзеш айцом многіх народаў. І ад гэтага часу ня будзеш называцца Аўрам, але імя тваё будзе Абрагам, бо ўчыню цябе бацькам многіх народаў. Зраблю цябе бязьмерна пладавітым, і будзеш бацькам шматлікіх народаў, і цары будуць сярод нашчадкаў тваіх. Мой саюз, які заключаю з табою і тваімі нашчадкамі, будзе трываць з пакаленьня ў пакаленьне, будзе саюзам вечным, і Я буду Богам тваім і нашчадкаў тваіх. І аддаю табе і нашчадкам тваім краіну, у якой прабываеш, усю зямлю Ханаанскую, на ўласнасьць давеку, і буду ім Богам». І сказаў (яшчэ) Бог Абрагаму: «Захавай саюз мой ты і ўсе нашчадкі твае праз усе пакаленьні».
<br><br>
<strong>Пракімен</strong> <em>(Пс 94):</em> Сьпявайце Госпаду песьню новую: слаў Госпада,­уся зямля.
<br><br>
<em>Верш:</em> Сьпявайце Госпаду, блаславіце імя Яго.
<br><br>
<strong>Чытаньне кнігі Прыповесьцяў (15:20 – 16:9)</strong>
<br>
Р азумны жае. Дурасьць сын – радасьць – радасьць бацькі; бязглуздага; дурань разумны маці сваю ідзе зьнева простым шляхам. Недахоп роздуму нішчыць намеры; добра, калі ёсьць шмат дарадчыкаў. Выказваньне вуснаў сваіх цешыць чалавека, як мілае слова, сказанае дарэчы. Сьцежка вядзе муд­ рага ўгару, каб пазьбегнуць апраметнай, што ўнізе. Госпад разбурыць дом гордых і ўмацуе мяжу ўдавы. Агідныя Госпаду паганыя намеры; чыстыя словы мілыя Яму. Хто нажываецца няправедна, руйнуе дом свой; будзе жыць, хто ненавідзіць хабар. Сэрца праведнага разважае, перш чым даць адказ; з вуснаў няправедных цячэ злосьць. Госпад далёкі ад благіх людзей; Ён выслухоўвае малітвы праведных. Ласкавы погляд­ весяліць сэрца;­ добрая вестка ўмацоўвае цела. Вуха, якое слу­хае збавен­най рады, прабывае між мудрых. Хто адкідае напамінаньні, душу сваю калечыць; хто слухае заўвагаў, набіраецца розуму. Страх Гасподні – школа мудрасьці; пако­ ра апярэджвае славу. У сэрцы чалавека родзяцца задумы; але ад Госпада – адказ языка. У вачох чалавека ўсе сьцежкі яго чыстыя, але Госпад судзіць дух. Здайся на Госпада ў тваіх справах, і ўсе задумы твае зьдзейсьняцца. Госпад зрабіў усё для ўласнай мэты; нават грэшніка на дзень бяды. Сэрца гордае агіднае Госпаду:­ яно напэўна не пазьбегне пакараньня.
<br>
Міласэрнасьцю і справядлівасьцю грэх выпраўляецца, а страхам Гасподнім адхіляецца зло. Калі ўчынкі людзкія Госпаду мілыя, то Ён прымірыць з сабою нават ворагаў. Лепш мець крыху, але справядліва, чым несправядлівыя вялікія прыбыткі.
<br>
Сэрца людзкое абмяркоўвае дарогу, а Госпад кіруе крокамі яго.
<br><br>
<em>Далей Літургія раней асьвячаных дароў.</em>
<br><br>
<strong>ЧАЦЬВЕР
<br>
ВЯЛІКАГАКАНОНУ
<br><br>
ЮТРАНЬ </strong>
<br><br>
<em>Гл. асобную кніжку.</em>
<br><br>
<strong>ВЯЧЭРНЯ</strong>
<br>
<em>На <strong>«Госпадзе, Цябе клічу...»:</strong></em>
<br>
<em>(Тон 8):</em> З уласнай волі праз першую правіну я пазбавіў сябе красы дабрадзейнасьцяў, але зноў набыў яе, калі Ты, Слова­ Божае, у дабрыні Тваёй упакорыўся. Ты не пагардзіў мною, калі я ўпаў у лютыя пажаданьні і, паранены, быццам разбой­ нікамі, ляжаў ля дарогі, але захаваў мяне бясьпечным сілаю Тваёю і дапамог мне ў вялікай міласэрнасьці Тваёй. (Двойчы)­ Мучанікі Гасподнія, вы кожнае месца асьвячаеце і ўсякую немач аздараўляеце. Дык просім вас, маліцеся, каб ад варожых сецяў вызваліцца душам нашым.
<br><br>
<em>(Тон 1):</em> Прыбіты да Крыжа, Ты, Госпадзе, боскім кап’ём разьдзёр прысуд Адамавага граху; дык разарві путы мае, Слова, каб я мог прынесьці Табе ахвяру хвалы ў радасьці ў гэты прыемны час посту, які Ты ўстанавіў для збаўленьня ўсіх.
<br><br>
Прасьветлены постам, Майсей бачыў славу Божую. Пераймай яго, пакорная душа мая, дагадзі ўчынкамі, устрыманасьцю і малітваю Таму, хто дзеля цябе ў дабрыні сваёй на Крыжы рукі распасьцёр, каб ты магла быць удзельніцай Боскай радасьці.
<br><br>
<em>(Тон 6):</em> Пакланяемся жыцьцядайнаму Крыжу Твайму, Хрысьце, на якім Ты пацярпеў дзеля невыказнай Тваёй дабрыні. З прасьветленымі ім душамі славім Цябе няспынна і просім, каб нам скончыць добра час посту і ўславіць Мукі Твае, Госпадзе, якімі Ты збавіў нас.
<br><br>
Тры песьні і крыжабагародзічны з мінэі.
<br><br>
<strong>Пракімен</strong> <em>(Пс 98):</em> Узьвялічвайце Госпада Бога нашага і пакланяйцеся падножку ног Яго, бо Ён сьвяты.
<br><br>
<em>Верш:</em> Госпад пануе, Ён апрануўся ў красу.
<br><br>
<strong>Чытаньне кнігі Роду (18:20-33)</strong>
<br>
Госпад і грахі сказаў: жыхароў «Скаргі іх вельмі на Садому цяжкія. і Гамору Зыду, каб чутныя пабачыць,  вакол, ці яно сапраўды так, як у скаргах, якія даходзяць да Мяне, каб ведаць». І гэтыя людзі адышлі ў бок Садомы, а Абрагам стаяў далей перад Госпадам. Прыблізіўшыся да Яго, Абрагам сказаў: «Няўжо ж Ты сапраўды хочаш выгубіць праведнага з грэшнікам? А можа ў гэтым горадзе знойдзецца пяцьдзясят праведнікаў: ці тады зьнішчыш горад і не прабачыш яму дзеля гэтых пяцідзесяці справядлівых, якія там жывуць? Хіба можаш такое ўчыніць? Ці загубіш праведнага разам з нязбожным, ці справядліваму будзе тое самае што і няправеднаму? Ці ж Суддзя ўсёй зямлі можа паступаць несправядліва?» Госпад сказаў: «Калі знайду ў Садоме пяцьдзясят праведнікаў, памілую ўвесь горад дзеля іх.» Тады Абрагам адказаў: «Вось я, зямля і пыл, асьмельваюся гаварыць да Госпада. Можа да пяцідзесяці будзе не ставаць пяці, дык ці зьнішчыш дзеля гэтых пяці ўвесь горад?» Госпад сказаў: «Ня зьнішчу калі знайду там сорак пяць».
<br>
Зноў прамовіў Абрагам да Госпада, кажучы: «А можа іх там будзе толькі сорак?» І Госпад адказаў: «Не зраблю гэтага дзеля сарака». Тады Абрагам сказаў: «Прашу, ня гневайся, Госпадзе, калі я яшчэ скажу: а можа іх там знойдзецца толькі трыццаць?» І адказаў: «Не зраблю, калі знайду там трыццаць». Тады той зноў: «Вось я асьмеліўся гаварыць да Госпада: а можа іх там знойдзецца толькі дваццаць?» На гэта Госпад адказаў: «Ня зьнішчу дзеля дваццаці». Уканцы Абрагам сказаў: «Ня гневайся, Госпадзе, калі яшчэ спытаю: а калі б іх там знайшлося дзесяць?» Госпад адказаў: «Ня зьнішчу дзеля гэтых дзесяці».
<br>
Тады Госпад скончыў размову з Абрагамам і адышоў, а Абрагам вярнуўся на сваё месца.
<br><br>
<strong>Пракімен</strong> <em>(Пс 99):</em> Сьпявай Госпаду, уся зямля.
<br><br>
<em>Верш:</em> Служыце Госпаду ў радасьці.
<br><br>
<strong>Чытаньне кнігі Прыповесьцяў (16:17 – 17:17)</strong>
<br>
Дарога сьцежкі справядлівых свае, ахоўвае– жыцьцё. пазьбягаць Гібелі зла; папярэджвае хто сьцеражэ  гор­ дасьць; упадку – дух бунтарны. Лепш быць сьціплым сярод­ па­ корных, чым з гордымі дзяліць здабычу. Хто на словы зважае,­­ той знаходзіць дабро; шчасьлівы, хто спадзяецца на Госпа­да.
<br>
Разумным назавуць таго, у каго сэрца мудрае; навука­ дае лас­ кавасьць вуснам. Розум – крыніца жыцьця для тых, што яго маюць;­ дурасьць – неразумных кара. Сэрца мудрага на­ву­чае вусны яго і губам яго дае пазнаньне. Добрыя словы – плястр мёду, слодыч для душы і лякарства для цела. Голад работніка працуе на яго, бо вусны прымушаюць яго (працаваць): Нягод­­ нік рыхтуе зло, быццам агонь гарыць на вуснах яго. Крыва­ душ­ны чалавек сее нязгоду, а даношчык разлучае прыя­целяў.
<br>
Гвалтаўнік зводзіць суседа свайго, і вядзе яго на благі шлях.
<br>
Хто зачыняе вочы, той хітрасьці кнуе; а хто вусны кусае, той учыніў праступак.­ Сівыя валасы – вянец пачэсны: яго знаходзяць­ на праведным шляху. Цярплівы лепшы за сільнага , а той, хто апаноўвае гнеў – за пераможцу. Жэрабя кідаюць у пазуху, але вынік залежыць ад Госпада. Лепш кусок сухога хлеба ў супакоі, чым поўная страваў хата, у якой няма згоды. Разумны слуга будзе кіраваць нягодным сынам – з братамі ён займе спадчыну. Як горн срэбра і печ золата, так Госпад выпрабоўвае сэрцы. Злачынец уважлівы на згубную мову; а брахун пры­ слухоўваецца да лісьлівага языка. Хто сьмяецца з беднага, той зьневажае ягонага Творцу; хто цешыцца з няшчасьця, не пазьбегне кары. Вянец старых людзей – сыны сыноў; слава ж дзяцей – бацькі іх. Не да твару дурню мова разумная; тым менш для ўладара – вусны хлусьлівыя. Гасьцінец – самацьвет для таго, хто дае: куды б ён не зьвярнуўся, будзе мець шчасьце.
<br>
Хто шукае любові, хавае чужую памылку; хто разгалошвае яе, разлучае прыяцеляў. Дакор мацней узьдзейнічае на разумнага, чым на дурня сто ўдараў біча. Благі чалавек шукае толькі закалоту; за гэта пасланы яму будзе анёл няшчасьця. Лепш мець справу з мядзьведзіцай, якая страціла мядзьведзянятаў, чым з шалёным дурнем. Зло не выходзіць з хаты таго, хто плаціць злом за дабро. Пачаць сварку, быццам ваду пусьціць: уцякай, пакуль пачнецца сварка. Той, хто апраўдвае вінаватага і той, хто невінаватага абвінавачвае – абодва яны агідныя Госпаду.
<br>
Нашто грошы дурню? Не стае яму розуму, каб набыць муд­ расьць. Прыяцель любіць у кожным часе, ён будзе братам, калі прыйдзе няшчасьце.
<br><br>
<em>Далей Літургія раней асьвячаных дароў.</em>
<br><br>
<strong>ПЯТНІЦА 
<br>
5-га ТЫДНЯ ПОСТУ ЎВЕЧАРЫ</strong>
<br><br>
<em>На <strong>«Госпадзе, Цябе клічу...»:</strong></em>
<br>
<em>(Тон 6):</em> Я пакінуў Твае прыказаньні, быццам Ерусалім, і пайшоў да пажаданьняў Ерыхонскіх; ахоплены жаданьнем славы і жыцьцёвымі клопатамі, я патрапіў у рукі разбойніцкіх думак маіх і быў абдзёрты імі з вопраткі ласкі ўсынаўленьня. Цяпер ляжу паранены, быццам нежывы. Сьвятар, што праходзіў міма, убачыў мяне, але не затрымаўся; лявіт глянуў з агідаю і перайшоў на другі бок. Але ты, Госпадзе, які прыняў невыказна цела ад Дзевы, быццам алівай, памазаў мяне крывёю і вадою, што пацякла з пачэснага боку Твайго дзеля майго збаўленьня. У міласэрнасьці Тваёй, Хрысьце Божа, абвяжы раны мае і зрабі ўдзельнікам Твайго нябеснага валадарства.
<br><br>
(Двойчы) Мучанікі Твае, Госпадзе, не адракліся ад Цябе і не адступілі ад запаветаў Тваіх. Малітвамі іх зьмілуйся над намі.
<br><br>
<em>(Тон 6):</em> Спрадвечны план абвясьціў Табе, Сьвятая Дзева, Габрыэль, стаўшы перад табою, і прывітаў, кажучы: «Радуйся,­ зямля незасеяная; радуйся, незгаральны куст; радуйся, глы­ біня недасяжная; радуйся, мост, што вядзе да неба, і лесьві­ ца высокая, якую бачыў Якуб; радуйся, боскі посуд манны; радуйся, ад праклёну звальненьне; радуйся, вызваленьне Адамава: Госпад з табою».
<br><br>
«Ты зьявіўся мне ў выглядзе чалавека – кажа арханёлу Чыстая Дзева, – дык як жа ты мне гаворыш рэчы, вышэйшыя за ро­зум­ людзкі. Ты ж кажаш, што Госпад са мною і што Ён пасе­ліцца ва ўлоньні маім. Скажы мне, як гэта я стануся так пра­­ сторным паселішчам і месцам сьвятасьці, вышэйшым за херувімаў? Не спакушай мяне хітрасьцямі, бо мне любасьць чужая, і не знаю сужэнскага жыцьця: як жа тады я нараджу дзіця?» «Калі Бог хоча, законы прыроды адмяняюцца – кажа ёй арха­ нёл, – і дзеюцца рэчы звышлюдзкія. Дык вер словам маім, Найчыстая і Бязьвінная, бо яны праўдзівыя». Яна ж тады адказала: «Хай станецца мне згодна са словам Тваім. На­ раджу­ Бесьцялеснага, які возьме цела ад мяне, каб, буду­чы ўсемагутным, зьяднацца з чалавекам і вярнуць яго да ранейшай годнасьці».
<br><br>
<strong><em>Слава... цяпер...</em></strong>: <em>(тон 6):</em> Спрадвечная тайна сёньня робіцца яўнаю: Сын Бога стаецца Сынам людзкім, каб, успрыняўшы горшае, зрабіць мяне ўдзельнікам лепшага. Ашукаўся нека­ лі­ Адам: ён хацеў быць, як Бог, але ня стаў ім. Цяпер Бог стаецца чалавекам, каб Адама абагавіць. Хай цешыцца ўсё стварэньне, хай сусьвет радуецца: вось арханёл стаіць у страху перад Дзеваю і з прывітаньнем «Радуйся!» абвяшчае радасную вестку, што адмяняе наш сум. Божа,які ў вялікай спагадлівасьці Тваёй стаўся чалавекам, слава Табе! <strong>Пракімен</strong> <em>(Пс 102):</em> Шчодры Бог і міласэрны, доўгацярплівы і багаты на ласку.
<br><br>
<em>Верш:</em> Блаславі, душа мая, Госпада, і ўсё нутро маё хай славіць імя сьвятое Яго.
<br><br>
<strong>Чытаньне кнігі Роду (22:1-18)</strong>
<br>
Б ог адказаў: выпрабоўваў «Вось я». Абрагама, Бог сказаў: кажучы: «Вазьмі «Абрагаме!» сына твайго А лю­  той ба­га Ісаака, пайдзі ў краіну Морыю і прынясі яго там як цэлапальную ахвяру на адной з гораў, якую Я табе пакажу». Абрагам устаў рана-рана, асядлаў асла, узяў з сабою двух слугаў і сына свайго Ісаака і, нарыхтаваўшы дроваў для цэлапаленьня, пайшоў. На трэці дзень прыйшоў на месца, якое яму вызначыў Госпад Бог. Глянуўшы, Абрагам убачыў здалёку месца. І кажа Абрагам слугам сваім: «Пабудзьце тут з аслом, а я і сын пойдзем­ туды вось і, пакланіўшыся, вернемся». Узяў Абрагам дровы для цэлапаленьня і ўсклаў іх на Ісаака, сына свайго; узяў у рукі агонь і нож, і пайшлі яны абодва. Кажа Ісаак Абрагаму, бацьку свайму: «Ойча!» Ён жа адказвае : «Што табе, дзіця?» Той кажа: «Вось агонь і дровы, а дзе ж ягнё для цэлапаленьня?» Абрагам адказаў: «Бог падбае сабе аб ягняці, сыне». І ішлі яны абодва разам. І прыйшлі на месца, якое паказаў яму Бог; і ўладзіў там (Абрагам) ахвярнік і паклаў дровы; і, зьвязаўшы Ісаака, сына свайго, паклаў на ахвярнік паверх дроваў. І працягнуў Абрагам­ руку сваю па нож, каб зарэзаць сына свайго. Але вось анёл Гасподні з неба ўсклікнуў: «Абрагаме, Абрагаме!» «Вось я», – адказаў ён. А той кажа: «Не працягні рукі тваёй на сына твайго і не зрабі яму нічога! Сёньня Я пазнаў, што ты баішся Бога, і не пашкадаваў сына твайго любага дзеля Мяне». Абрагам узьняў вочы і бачыць – вось баран, заблытаны рагамі ў кустох. Абрагам пайшоў, узяў барана і прынёс яго як цэлапаленьне замест Ісаака, сына свайго. І назваў Абрагам месца гэтае «Госпад бачыць». Адсюль і сёньня кажуць: «Госпад на гары зьявіўся». І паклікаў анёл гасподні Абрагама другі раз, кажучы: «Клянуся Мною самім – кажа Госпад, – што паколькі ўчыніў ты гэтае і не пашкадаваў сына свайго любага дзеля Мяне, сапраўды пабласлаўлю цябе бласлаўленьнем і дам табе нашчадкаў, як зорак у небе і як пяску на беразе мора; і нашчадкі твае атрымаюць у спадчыне гарады ворагаў; і ў нашчадках тваіх будуць блаславёныя ўсе народы зямлі за тое, што ты паслухаў голасу Майго».
<br><br>
<strong>Пракімен</strong> <em>(Пс 103):</em> Якое багацьце твораў Тваіх, Госпадзе: Ты ўсё мудра стварыў.
<br><br>
<em>Верш:</em> Блаславі, душа мая, Госпада: Госпадзе, Божа мой, Ты вялікі наўзьдзіў.
<br><br>
<strong>Чытаньне кнігі Прыповесьцяў (17:17 – 18:5) </strong>
<br>
Б раты і родзяцца. ў няшчасьці Неразумны карысныя той, хто будуць: абавязваецца,­ дзеля гэтага­ хто яны  дае паруку­ за бліжняга. Хто любіць сваркі, любіць грэх; нахабны­ шу­кае­ загубы. Сэрца крывадушнае не зазнае шчасьця;­ язык хлу­­ сьлівы трапляе ў бяду. Хто родзіць дурня, клопаты­ сабе ро­­ дзіць; бацька дурня радасьці ня знае. Вясёлае сэрца­ – най­ леп­­­ шыя­ лекі; прыгноблены сушыць косьці свае. Нягоднік вы­ цягвае­ гасьцінец з-за пазухі, каб скрывіць сьцежкі правед­ных.­ Муд­расьць разумнага перад вачыма яго; вочы дурня на канцы­ зямлі. Дурны сын – клопат для бацькі і горыч для маці сваёй.­ Нядобра караць справядлівага і біць высакароднага за праведнасьць яго. Дурань, калі маўчыць, здаецца мудрым і раз­ важ­лівым, калі вусны зачыніць. Той, хто адмяжоўваецца ад прыяцеляў, ідзе за ўласнай воляй: кожная рада, усё разумнае­ злуе яго. Дурань ня любіць застанаўляцца, ён толькі адчыняе­ сэрца сваё. З праступкам ідзе пагарда, а з ганьбаю сорам. Ва­ да­ глыбокая – словы вуснаў людзкіх; струмень разьліўны – мудрасьці крыніца. Нядобра падтрымліваць вінаватага, а на судзе крыўдзіць справядлівага.
<br><br>
<em>Далей Літургія раней асьвячаных дароў.</em>
<br><br>
<strong>СУБОТА АКАФІСТУ
<br><br>
ЮТРАНЬ</strong>
<br><br>
<em>Пасьля <strong>«Госпад – Бог...»:</strong></em>
<br>
<strong>Трапар</strong> <em>(тон 8):</em> Атрымаўшы таемны загад, бесьцялесны пасьпяшыў у дом Язэпа і сказаў Той, што мужа ня знала: «Нязьменны, схіліўшы нябёсы, зыходзіць і ўмяшчаецца поў­ насьцю ў Табе. Убачыўшы, як Ён прымае ва ўлоньні Тваім вобраз слугі, з жахам усклікаю Табе: Радуйся, Дзева Маці!» 
<br><br>
<strong>Першая частка Акафісту</strong> (гл. асобную кніжку) 
<br><br>
<strong>КАНОН</strong> <em>(Тон 4)</em> 
<br><br>
<strong>Песьня 1</strong>
<br>
<em>Ірмас:</em> Адчыню вусны мае, і напоўняцца Духам; слова скажу­ ў гонар Уладаркі Маці, і стану сьвяткаваць сьветлую ўра­ чыстасьць і славіць радасна ў песьнях цуды Яе.
<br><br>
Арханёл убачыў Цябе, Усячыстая, – адухаўлёную Хрыстовую кнігу, запячатаную Духам, – і ўсклікнуў: «Радуйся, посуд радасьці, Табою адмяняецца праклён прамаці!» Радуйся, Дзева, Нявеста Божая, аднаўленьне Адама, умярцьвленьне пекла; радуйся, Усебеззаганная, хорам Уладара ўсіх; Радуйся, Пасад вогненны Ўсемагутнага! Радуйся, Кветка незьвядальная, адзіная, што ўзрасьціла яблык духмяны. Радуйся, букет Уладара адзінага, Радуйся, што мужа ня знала, збаўленьне сьвету.
<br><br>
Радуйся, скарбніца чысьціні, бо Табою мы ўсталі ад падзеньня; радуйся, духмяная кветка, вядомая ўсім верным, Уладарка, кадзіла духмянае, і шматкаштоўнае міра.
<br><br>
<strong>Песьня 3</strong>
<br>
<em>Ірмас:</em> У боскай славе Тваёй, Багародзіца, жывая і невычэрпная­ Крыніца, умацуй аднадушны хор песьняроў Тваіх і зрабі іх дастойнымі вянцоў славы.
<br><br>
Радуйся, Уладарка, ніва неараная, што ўзрасьціла Боскі колас; радуйся, стол адухоўлены, што ўмяшчае Хлеб жыцьця; Радуйся, невычэрпная Крыніца жывой вады.
<br><br>
Радуйся, Маці, што нарадзіла верным беззаганную ахвяру; радуйся, Авечка, маці Божага Ягняці, што ўзяло на сябе сьвету ўсяго правіны; радуйся, нашая надзейная Заступніца.
<br><br>
Радуйся, сьвятлейшая за раніцу, сьвятла жыльлё, што насіла адзінае Сонца-Хрыста. Радуйся, што разагнала цемру і змроч­ных бесаў адагнала далёка.
<br><br>
Радуйся, адзіная брама, праз якую прайшло адзінае Слова;­ сынараджэньнем Тваім Ты скрышыла вароты і краты пек­ ла.­ Радуйся, Божая нявеста, Боскі ўваход для тых, што збаўляюцца.
<br><br>
<strong>Другая частка Акафісту</strong>
<br><br>
<strong>Сядальная песьня </strong><em>(тон 1):</em> Вялікі князь анёлаў прыйшоў у Назарэт і абвясьціў Табе, Беззаганная, уцелаўленьне Ўладара Твайго, кажучы: «Радуйся, блаславёная Марыя, неспасьціжная і невыказная глыбіня, аднаўленьне людзей!» 
<br><br>
<strong>Песьня 4</strong>
<br>
<em>Ірмас:</em> Хрыстос, Бог спрадвечны, што сядзіць у славе на боскім пасадзе, прыходзіць на хуткай хмары і нятленнай рукою збаўляе тых, што клічуць: «Слава, Хрысьце, сіле Тваёй!» У песьнях славім Цябе, Дзева ўсяхвальная: Радуйся, урадлівая гара, ускормленая Духам; радуйся сьветач, посуд манны, што дае слодыч пачуцьцям усіх верных.
<br><br>
Радуйся, Усячыстая Ўладарка, Ачышчэньне сьвету; радуйся, Лесьвіца, што ласкаю ўзьнімаецца ад зямлі і прыводзіць ад сьмерці да жыцьця ўсіх, што славяць Цябе.
<br><br>
Радуйся, Усячыстая, Вышэйшая за нябёсы, аснова зямлі, што ў сваім улоньні лёгка насіла Аснову зямлі. Радуйся, ракавіна, што амачыла крывёю сваёю баграніцу Госпада сілаў.
<br><br>
Радуйся, Уладарка, што нарадзіла існага Заканадаўца, які ачы­ шчае ўсіх ад беззаконьня; радуйся, нязьведаная глыбіня, вышыня невыказная, Дзева, што мужа ня знала, якою мы ўсе абагавіліся.
<br><br>
Славім у песьнях Цябе, Дзева, што спляла сьвету нерукатворны вянок, і клічам: «Радуйся, сховішча ўсіх і абарона, умацаваньне, і сьвятое прыбежышча».
<br><br>
<strong>Песьня 5</strong>
<br>
<em>Ірмас:</em> Усё стварэньне сумелася, убачыўшы боскую славу Тваю: Ты, Дзева, што мужа ня знала, мела ва ўлоньні Бога ўсіх і нарадзіла спрадвечнага Сына, які дае супакой усім, што славяць Цябе.
<br><br>
Радуйся, Усебеззаганная, што нарадзіла шлях збаўленьня, і вызваліла сьвет ад грахоўнай паводкі; радуйся, Боганявеста, прадвяшчаньне таго, пра што страшна гаварыць і чуць; Радуйся, Жыльлё Ўладара стварэньня.
<br><br>
Радуйся, Усячыстая, сіла і ўмацаваньне людзей, месца сьвятое Славы, умярцьвленьне пекла, хорам усясьветлы. Радуйся, анёлаў Радасьць; радуйся, памочніца тых, што з вераю моляцца Табе.
<br><br>
Радуйся, Уладарка, вогненная калясьніца Слова, духоўны рай, што мае ў сабе Хрыста – Дрэва жыцьця, салодкі плод якога ажыўляе падлеглых тленнасьці, што з вераю спажываюць яго.
<br><br>
Умацаваныя сілаю Тваёю, з вераю ўсклікаем Табе: Радуйся, горад Уладара ўсіх! Слаўныя рэчы, годныя таго, каб іх пачуў увесь сьвет, кажуць пра Цябе, Гара нясечаная. Радуйся, Глыбіня невымерная.
<br><br>
Радуйся, Усячыстая, прасторнае селішча Слова, ракавіна, што ўзрасьціла Боскую Пэрлу; радуйся, цудоўная Багародзіца, прымірэньне з Богам усіх, што заўжды клічуць Цябе шчасьліваю.
<br><br>
<strong>Песьня 6 </strong>
<br>
<em>Ірмас:</em> На гэтую боскую і слаўную ўрачыстасьць Божай Маці прыйдзіце, усе багамудрыя, пляскайце ў далоні і слаўце Таго, хто нарадзіўся ад Яе.
<br><br>
Хорам Слова беззаганны, Прычына абагаўленьня ўсіх, радуйся, Усячыстая, прарокаў слава; радуйся, апосталаў упрыгожаньне.
<br><br>
З Цябе пацякла раса, што пагасіла полымя многабожжа. Таму ўсклікаем Табе: «Радуйся, руна духоўнае, якое Гедэон, Дзе­ ва,­­­прадбачыў».
<br><br>
Глянь, Дзева, на нас, якія гукаем Табе «Радуйся!» Будзь нам прыстаньню, калі нас кідаюць жыцьцёвыя хвалі, надзейным сховішчам ад буры нягодаў і пастак ворага.
<br><br>
Крыніца ўсялякай радасьці, прасьвятлі ласкаю розум наш, каб нам клікаць: «Радуйся, незгаральны Куст, Хмара сьветлая, што ценем сваім пакрывае верных!» 
<br><br>
<strong>Трэцяя частка Акафісту </strong>
<br><br>
<strong>Песьня 7 </strong>
<br>
<em>Ірмас:</em> Мужныя і багамудрыя юнакі не захацелі служыць стварэньню замест Творцы і, вогненнае выпрабаваньне за нішто палічыўшы, радасна сьпявалі: «Усяхвальны Госпад і Бог айцоў, блаславёны Ты».
<br><br>
Славім Цябе і ўсклікаем: «Радуйся, Калясьніца духоўнага Сон­ ца;­ існая Лаза, што прарасьціла нам сьпелую гронку, з якой цячэ віно, што весяліць душы тых, што з вераю славяць Цябе».
<br><br>
Радуйся, Боганявеста, што нарадзіла Лекара ўсіх людзей; Жэзл таемны, што прарасьціў кветку, якая ня вяне; Радуйся, Уладарка, бо Табою мы поўнімся радасьцю і атрымліваем у спадчыну жыцьцё.
<br><br>
Ніякі красамоўны язык, Багародзіца, ня ў змозе належна­ўсла­ віць Цябе: Ты ўзьнялася вышэй за сэрафімаў, бо нарадзіла Ўладара ўсіх Хрыста. Малі Яго за вызваленьне людзей Тваіх ад шматлікіх спакусаў.
<br><br>
Славяць і бласлаўляюць Цябе, Чыстая, усе куткі зямлі і з лю­ боўю клічуць: Радуйся, скрутак, на якім рукою Айца было напісанае Слова. Малі Яго, Багародзіца, запісаць у кнігу жыцьця слугаў Тваіх.
<br><br>
Мы, слугі Твае, молім Цябе, Усячыстая, і схіляем сэрцы нашыя:­ нахілі вуха Тваё і збаў тых, што тонуць у бедах, і захавай ад усялякіх варожых напасьцяў людзей Тваіх.
<br><br>
<strong>Песьня 8</strong>
<br>
<em>Ірмас:</em> Народжаны ад Багародзіцы набожных юнакоў у печы выбавіў; тады вобразна, а цяпер дзейсна натхняе Ён увесь сьвет пяяць: «Слаўце, усе стварэньні, Госпада і ўзьвялічвайце Яго на ўсе вякі».
<br><br>
Ты, Чыстая, прыняла Слова ва ўлоньні сваім, насіла Таго, хто носіць усё; малаком карміла Таго, хто корміць увесь сусьвет. Яму мы пяём: «Усе творы, блаславіце Госпада і ўзьвялічвайце Яго праз усе вякі!» Майсей убачыў у кусьце вялікую тайніцу сынараджэньня Твайго, Непарушная Сьвятая Дзева; юнакі, што стаялі сярод агню і не згарэлі, былі вобразам яго. Дзеля гэтага шануем Цябе праз усе вякі.
<br><br>
Мы, што праз спакусу засталіся голымі, сынараджэньнем Тваім апрануліся ў вопратку нятленнасьці, і сьвятло зазьзяла нам, якія сядзелі ў цемры грахоў. Дзеля гэтага, Дзева, Жыльлё Сьвятла, мы славім Цябе праз усе вякі.
<br><br>
Мёртвыя ажываюць Табою, бо Ты нарадзіла ўвасобленае Жыць­цё, нямыя гавораць, пракажоныя ачышчаюцца, нема­ чы адганяюцца, мноства духаў нячыстых перамагаецца, Дзева, збаўленьне людзей.
<br><br>
Радуйся, Усеблаславёная, што нарадзіла Збаўленьне сьвету, якім мы былі ўзьнесеныя ад зямлі на вышыню нябесную; радуйся, Покрыва і дзяржава, абарона і ўмацаваньне тых, што пяюць: «Усе творы, блаславіце Госпада і ўзьвялічвайце Яго праз усе вякі!»
<br><br>
<strong>Песьня 9 </strong>
<br>
<em>Ірмас:</em> Усе, народжаныя на зямлі, хай усьцешацца, прасьветленыя Духам. Хай сьвяткуюць бесьцялесныя анёльскія хоры і ўшануюць урачыстасьць Божае Маці, і хай пяюць: «Радуйся, усеблаславёная Багародзіца, чыстая заўсёды Дзева!» Табою, Дзева, мы сталіся ўдзельнікамі вечнай радасьці, дык дазволь нам славіць Цябе і клікаць «Радуйся!» Вызваль нас ад напасьцяў, варожай няволі і ўсіх іншых бедаў, якія наведваюць грэшных людзей за мноства іхніх правінаў.
<br><br>
Ты явілася нам як нашае прасьвятленьне і ўмацаваньне. Дзеля гэтага ўсклікаем Табе: «Радуйся, Зорка незаходная, што ўвяла на сьвет вялікае Сонца; радуйся, Чыстая, што адкрыла нам зачыненую браму раю; радуйся, Посуд, што прыняў у сябе Алей невычэрпны».
<br><br>
Станем пабожна ў доме Божым і ўсклікнем: «Радуйся, Кара­ лева сьвету; радуйся, Марыя, Уладарка ўсіх нас; радуйся,­ адзіная беззаганная і добрая сярод жанчынаў; радуйся, стоўп вогненны, што накіроўвае род людзкі да вышэйшага жыцьця».
<br><br>
Радуйся, Заўсёды Дзева, Галубка, што нарадзіла Ўсеміласэрнага; радуйся, усіх сьвятых пахвала, пакутнікаў вянец; радуйся, праведнікаў Боская краса і нас, верных, збаўленьне.
<br><br>
Пашкадуй, Хрысьце Божа, набытак Твой і не зважай на нашыя правіны: моліцца Табе за нас Тая, што бяз семя нарадзіла Цябе, калі Ты захацеў у вялікай міласэрнасьці Тваёй прыняць людзкую прыроду.
<br><br>
<strong>Экзапастыляр: </strong>Спрадвечная тайна Божая сёньня робіцца яўнаю. У міласэрнасьці сваёй Бог-Слова стаецца Сынам Дзевы Марыі. І Габрыэль абвяшчае радасную Добрую вест­ ку.­Разам з ім усклікнем: «Радуйся, Маці Госпада!» 
<br><br>
<strong>Пахвальныя псалмы </strong>
<br>
<em>(Тон 4):</em> Таямніца схаваная, няведамая анёлам, давяраецца арха­ нёлу Габрыэлю. Прыйшоўшы да Цябе, адзіная нятленная і добрая Галубка і пакліканьне нашага роду, ён усклікае: «Радуйся, Усячыстая! Рыхтуйся прыняць словам Бога-Слова­ва ўлоньні Тваім!» (Двойчы) Сьветлы хорам падрыхтаваны Табе, Уладару – чыстае ўлоньне Боскае Дзевы. Дык зыйдзі да Яе, пашкадуй творы Твае, якіх злосны вораг у зайздрасьці, схапіўшы, трымае ў няволі. Яны страцілі сваю першасную красу і чакаюць Твайго зыходу для іхняга збаўленьня.
<br><br>
Арханёл Габрыэль прыйдзе яўна да Цябе, Усебеззаганная і ўсклікне: «Радуйся, вызваленьне ад праклёну, устаньне тых, што ўпалі; радуйся, адзіная абраньніца Божая; радуйся, калясьніца Сонца славы: прымі Бесьцялеснага, які жадае пасяліцца ва ўлоньні Тваім».
<br><br>
<strong><em>Слава... цяпер...</em></strong>
<br><br>
Багародзіца пачула голас, якога ня ведала, калі арханёл прамовіў да Яе і абвясьціў Добрую Вестку. Прыняўшы з вераю ягонае прывітаньне, Яна зачала Цябе, спрадвечнага Бога. Дык вось і мы з радасьцю ўсклікаем: «Нязьменны Божа, што прыняў цела ад Дзевы, дай сьвету супакой, і душам нашым веліч зьмілаваньня».
<br><br>
<strong>ЛІТУРГІЯ<br>
ў суботу Акафісту <br>
Трапары<br>
Трапар</strong> <em>(тон 8):</em> Як толькі атрымаў тайны загад, арханёл Габрыэль сьпешна зьявіўся ў доме Язэпа і сказаў Найчыстай Дзеве: «Той, хто нахіліў нябёсы, каб зыйсьці на зямлю, зьмя­шчаецца ў Табе, застаючыся нязьменным. Бачачы Яго ва ўлоньні Тваім у выглядзе слугі, абняты страхам усклікаю: Радуйся, Дзева Маці!»
<br><br>
<strong>Кандак</strong> <em>(тон 8):</em> Магутная Ўладарка Багародзіца, мы, верныя слугі Твае, выбаўленыя Табою ад бедаў, песьні ўдзячнасьці і перамогі Табе прыносім.Ты ж, маючы сілу непераможную, ад усякіх напасьцяў выратуй нас, каб нам усклікнуць Табе: «Радуйся, Дзева Маці!»
<br><br>
<strong>Пракімен</strong> <em>(Лк 1:46-47):</em> Душа мая абвяшчае веліч Госпада, і мой дух узрадаваўся ў Богу Збаўцы маім.
<br><br>
<em>Верш:</em> Бо Ён глянуў на пакорнасьць служкі сваёй: ад гэтага часу шчасьлівай называць мяне будуць усе пакаленьні.
<br><br>
<strong>Апостал:</strong><em> Габ 9:1-7 </em>

<strong>Алілуя</strong><em> (Пс 131:8,1)</em>: Устань, Госпадзе, ідзі на месца спачынку Твайго, Ты і каўчэг сьвятасьці Тваёй.
<br><br>
<em>Верш:</em> Успомні, Госпадзе, Давіда і ўсе ягоныя стараньні.
<br><br>
<strong>Евангельле:</strong> <em>Лк 10:38-42; 11:27-28</em>
<br><br>
<strong>Прычасьнік: </strong>Чашу збаўленьня прыму, буду клікаць імя Гас­ подняе. Алілуя, алілуя, алілуя.
<br><br>
<strong>5-ая НЯДЗЕЛЯ ВЯЛІКАГА ПОСТУ <br>
(Памяць сьвятое Маці нашае Марыі Ягіпецкай)
<br><br>
ВЯЧЭРНЯ </strong>
<br><br>
<em>На <strong>«Госпадзе, Цябе клічу...»</strong> сем песьняў нядзельных належнага­ тону і тры наступныя:</em>
<br><br>
<em>(Тон 6):</em> Дзеля ранейшых грахоў тваіх ты ня сьмела глянуць на пачэсны Крыж; сумленьне тваё, і ўсьведамленьне зробленых учынкаў навярнулі цябе, багамудрая, на добры шлях.
<br><br>
Глянуўшы на ікону блаславёнае Божае Дзевы, і пакаяўшыся ва ўсіх ранейшых правінах, ты, усяхвальная, сьмела пакла­ нілася сьвятому дрэву.
<br><br>
Пакланіўшыся радасна месцам сьвятым і атрымаўшы на­ стаў­леньне ў дабрадзейнасьці, ты, блаславёная, пайшла па выбра­ным табою добрым шляху. Перайшоўшы Ярдан, ты па­­­ сялі­­ лася ў жыльлі Прадвесьніка, пагасіла лютасьць па­ жа­даньняў пастом і малітваю і перамагла цялесныя нахілы, Маці ўсяпамятная.
<br><br>
Пасяліўшыся ў пустыні, ты змыла з душы грэшныя пажаданьні і падмяніла іх Богам дадзенымі дабрадзейнасьцямі. Ты за­ зьзя­ла сьвятасьцю жыцьця, так што лёгка хадзіла па вадзе,­­ і падчас малітвы да Бога ўзьнімалася над зямлёй. Цяпер, усяслаўная Марыя, ты жывеш у прысутнасьці Хрыста.
<br><br>
Маліся за душы нашыя.
<br><br>
<strong>Слава...</strong>
<br><br>
<em>(Тон 4):</em> Сіла Крыжа Твайго, Хрысьце, цуд зрабіла: ранейшая грэшніца выбрала шлях дабрадзейнасьці і правяла рэшту жыцьця ў малітве і пасце. Адкінуўшы свае слабасьці, яна сьмела супрацівілася д’яблу, і цяпер, атрымаўшы ўзнагароду, моліцца за душы нашыя.
<br><br>
<strong>Цяпер...</strong>
<br><br>
Дагматык належнага тону.
<br><br>
<strong>Вершапесьні</strong><br> нядзельныя належнага тону.
<br><br>
<strong>Слава...</strong>
<br><br>
<em>(Тон 2):</em> Нутраныя закалоты і цялесныя пажаданьні ты пера­ сякла мячом устрыманасьці; грэшныя думкі здушыла маў­ чаньнем, струменямі сьлёз напаіла пустыню і ўзрасьціла нам плады пакаяньня. Дзеля гэтага, Маці блаславёная, сьвяткуем сёньня памяць тваю.
<br><br>
<strong>Цяпер...</strong>
<br><br>
<em>(Тон 2):</em> Новы цуд, большы за ўсе ранейшыя цуды! Хто калі бачыў Маці, якая нарадзіла бяз мужа і на руках насіла Таго, хто трымае ўсё стварэньне? З Божай волі нарадзіўся Той, каго Ты, Усячыстая, насіла як дзіцятка на руках тваіх. Маю­ чы матчыну сьмеласьць у Яго, не пераставай маліцца за тых, што шануюць Цябе, каб Ён дараваў нам багацьце ласкі Сваёй і збавіў душы нашы.
<br><br>
<strong>Адпушчальныя трапары</strong>
<br>
<em>Трапар нядзельны належнага тону.</em>
<br>
<strong>Слава...</strong>
<br><br>
<strong>Трапар Марыі </strong><em>(тон 8):</em> У табе, Маці, верна захаваўся вобраз Божы: узяўшы крыж, ты пайшла ўсьлед за Хрыстом і на справе навучала не клапаціцца аб целе, бо яно прамінае, але дбаць пра душу, рэч несьмяротную. Дзеля гэтага разам з анёламі радуецца, сьвятая Марыя, дух твой.
<br><br>
<strong>Цяпер...</strong>
<br><br>
<strong>Багародзічны</strong> <em>(тон 8):</em> Ты, што дзеля нас нарадзіўся ад Дзевы­ і на крыжы пацярпеў, сьмерцю зьнішчыўшы сьмерць і пака­ заўшыся Богам ва ўваскрасеньні, не пагардзі творамі рук Тваіх, пакажы чалавекалюбства Тваё, Міласэрны, прымі малітвы за нас Багародзіцы, што нарадзіла Цябе, і збаў, Збавіцелю добры наш, людзей бездапаможных.
<br><br>
<strong>ЮТРАНЬ </strong>
<br>
<em>Усё нядзельнае належнага тону.</em>
<br><br>
<em>Пасьля Пс 50: «Пакаяньня дзьверы...» </em>
<br><br>
<strong>Каноны</strong>
<br><br>
<em>Уваскросны належнага тону, 5-й нядзелі посту і сьвятой (толькі песьня 9).
<br><br>
Катавасія «Адчыню вусны мае...» 
<br>
Пасьля <strong>песьні 3:</strong> </em>
<br>
<strong>Сядальная песьня </strong><em>(тон 8):</em> Ты, блаславёная Марыя, явіла мужнасьць душы тваёй, калі абуздала цялесныя памкненьні пастом. Захацеўшы бачыць Крыж Гасподні, ты ўкрыжавала сябе сьвету і сталася пераймальніцаю анёльскага жыцьця.
<br><br>
Малі Хрыста Бога дараваць адпушчэньне правінаў нам, якія шануем з любоўю памяць тваю.
<br><br>
<strong><em>Слава... цяпер...</em></strong>: Уславім нябесную браму і каўчэг, усесьвятую гару, сьветлую хмару, незгаральны куст, рай духоўны, выз­ ва­леньне Эвы, вялікі скарб сусьветны. У Ёй зьдзейсьнілася збаўленьне сьвету і адпушчэньне ранейшых правінаў. Дык усклікнем Ёй: «Маліся Сыну Твайму і Богу, каб Ён дараваў адпушчэньне правінаў тым, што пабожна пакланяюцца ўсе­ сьвятому сынараджэньню Твайму».
<br><br>
<em>Пасьля <strong>песьні 6:</strong></em>
<br>
<strong>Кандак Марыі</strong><em> (тон 3):</em> Перапоўненая раней усялякімі гра­ хамі, ты, пакаяўшыся, сталася нявестай Хрыстоваю і, перай­ маючы­ анёльскае жыцьцё, перамагаеш дэманаў крыжовай зброяю. Цяпер ты – нявеста валадарства, Марыя ўсяслаўная.
<br><br>
<em>Ікас. </em>Усхвалім у песьнях ягнё Хрыстовае і дачку, Марыю вечна­ памятную. Родам з Ягіпту, яна адкінула ягоныя спакусы і прынесла сябе як цудоўную кветку Царкве, праводзячы час у малітве і пастох, непасільных людзкой прыродзе. Таму адзіны Ўсемагутны Госпад узвысіў жыцьцё і ўчынкі Марыі ўсяслаўнае.
<br><br>
<strong>Канон 5-й нядзелі посту</strong> <em>(тон 8)</em>
<br><br>
<strong>Песьня 9</strong>
<br>
<em>Ірмас:</em> Цябе, беззаганную Маці Бога нашага, што вышэй за розум нарадзіла існага Бога, вышэйшую за ўсе нябесныя сілы, няспыннымі песьнямі ўзьвялічваем.
<br><br>
Прашу Цябе, Хрысьце, зрабі мяне падобным да ўбогага Лазара, аддалі ад мяне жаданьні раскошаў і, як праўдзівы Бог, зрабі мяне багатым на дабрадзейнасьці, каб я з вераю ў песьнях славіў Цябе.
<br><br>
Багаты і неміласэрны, я пагардзіў розумам маім, адкінуў яго, і вось ён ляжыць перад варотамі запаветаў Тваіх. Але ў Тваёй спагадлівасьці і міласэрнасьці ўзьнімі яго, як некалі чатырох­дзённага Лазара.
<br><br>
Усе мы, верныя, ведаем Гасподнюю прыповесьць, дык узьнена­ відзім бязьлітаснасьць багатага, каб нам пазьбегнуць пакараньня і цешыцца давеку ва ўлоньні Абрагама.
<br><br>
Багародзічны: З вераю ўзьвялічваем Цябе, што насіла ў абдымках сваіх Бога, якога славіць усё стварэньне. Праз Цябе Ён дае ўсім нам збаўленьне.
<br><br>
<strong>Канон Марыі</strong> <em>(тон 6)</em>
<br><br>
<strong>Песьня 9</strong>
<br>
<em>Ірмас:</em> Ня плач па мне, Маці, бачачы ў магіле Мяне, Сына Твайго, якога Ты зачала бяз семя. Я ўстану і праслаўлюся і, як Бог, уздыму з моцаю тых, што з вераю і любоўю ўзьвялічваюць Цябе.
<br><br>
Умацаваная сілаю Хрыстоваю, ты, Маці, лёгка перанесла цяж­ касьці жыцьця ў пустыні, струменямі сьлёз, дадзенымі ад Бога, патушыла дрэнныя думкі, найбольшая сярод посьнікаў і сьвятых пахвала.
<br><br>
Сьветлымі промнямі прасьвятляе цябе Чыстая Дзева, што нарадзіла Сьвятло-Хрыста; яна робіць цябе страшнаю для бесаў, і яўляе цябе як прыклад усім нам, Марыя пачэсная, аскетаў краса і сьвятых умацаваньне.
<br><br>
Пакінуўшы ўсё зямное, ты сталася пачэсным жыльлём Духа.
<br><br>
Малі адзінага Хрыста Збаўцу, каб Ён даў вызваліцца ад небясьпекаў гэтага сьвету тым, што з вераю і любоўю ша­ нуюць­памяць тваю.
<br><br>
<strong><em>Слава... цяпер...</em></strong>: Вольная надпрыродна ад законаў прыроды, Ты, Дзева чыстая, нарадзіла на зямлі дзіця – Заканадаўца, старога днямі. Таму, духоўнае Неба Творцы ўсіх, мы ўсе з вераю і любоўю Цябе шчасьліваю завем.
<br><br>
<strong>Экзапастыляр</strong> уваскросны чарговы і наступныя: 
<br>
<strong>Слава...:</strong> Мы маем у табе, Марыя сьвятая, прыклад пакаяньня: Малі Хрыста даць і нам яго ў час посту, каб нам з вераю і любоўю славіць цябе.
<br><br>
<strong>Цяпер...:</strong> Слодыч анёлаў, сумных радасьць, Заступніца хры­ сьціянаў, Дзева Маці Госпада, заступіся за нас і выбаў нас ад вечных мукаў.
<br><br>
<strong>Пахвальныя псалмы</strong>
<br>
<em>нядзельныя належнага тону </em>
<br>
<strong>Слава...: </strong><em>(Тон 1)</em> Валадарства Божае – ня стравы і не пітво, але праведнасьць, устрыманасьць і сьвятасьць. Таму багатыя ня ўвойдуць у яго, але тыя, што аддалі багацьці свае ўбогім.
<br><br>
Так і Давід прарок навучае, кажучы: «Праведнік чыніць міласьць увесь дзень, ён цешыцца ў Госпадзе і не спатыкнецца, бо ходзіць у сьвятле». Усё гэта напісана для нашага навучаньня, каб мы ў пост рабілі дабро, і Госпад замест зямнога дасьць нам нябеснае.
<br><br>
<strong>Цяпер...:</strong> Найблаславёная Ты, Багародзіца Дзева, бо Той, хто прыняў цела ад Цябе, пекла паланіў, Адама паклікаў, праклён зьнішчыў, Эву вызваліў, сьмерць умярцьвіў і нас ажывіў. Дзеля гэтага, славячы Цябе, клічам: «Блаславёны Ты, Хрысьце Божа, што так захацеў. Слава Табе».
<br><br>
<strong>ЛІТУРГІЯ
<br>
сьвятога Васіля Вялікага
<br><br>
Трапары</strong>
<br><br>
<em>Трапар нядзельны належнага тону.</em>
<br><br>
<strong>Трапар Марыі </strong><em>(тон 8):</em> У табе, Маці, верна захаваўся вобраз Божы: узяўшы крыж, ты пайшла ўсьлед за Хрыстом і на справе навучала не клапаціцца аб целе, бо яно прамінае, але дбаць пра душу, рэч несьмяротную. Дзеля гэтага разам з анёламі радуецца, сьвятая Марыя, дух твой.
<br><br>
<strong>Слава...</strong>
<br><br>
<strong>Кандак Марыі</strong> <em>(тон 3):</em> Перапоўненая раней усялякімі грахамі, ты, пакаяўшыся, сталася нявестай Хрыстоваю і, пераймаю­­ чы анёльскае жыцьцё, перамагаеш дэманаў крыжовай зброяю.­ Цяпер ты – нявеста валадарства, Марыя ўсяслаўная.
<br><br>
<strong>Цяпер...</strong>
<br><br>
<strong>Кандак Багародзіцы</strong><em> (тон 8):</em> Магутная Ўладарка Багародзіца, мы, верныя слугі Твае, выбаўленыя Табою ад бедаў, песьні ўдзячнасьці і перамогі Табе прыносім. Ты ж, маючы сілу непераможную, ад усякіх напасьцяў выратуй нас, каб нам усклікнуць Табе: «Радуйся, Дзева Маці!» <strong>Пракімен</strong> <em>(Пс 75:12,2):</em> Выконвайце абяцаньні, дадзеныя Госпаду Богу нашаму.
<br><br>
<em>Верш:</em> Бог вядомы ў Юдэі, у Ізраілі вялікае імя Яго.
<br><br>
<strong>Апостал:</strong> <em>Габ 9:1-14 </em>
<br><br>
<strong>Алілуя</strong> <em>(Пс 94:1,2):</em> Прыйдзіце, будзем радасна пяяць Госпаду, будзем славіць Бога Збавіцеля нашага.
<br><br>
<em>Верш:</em> Станем з удзячнасьцю перад абліччам Ягоным, у песьнях уславім Яго.
<br><br>
<strong>Евангельле: </strong><em>Мк 10:32-45</em>
<br><br>
<strong>Задастойнік:</strong> У Табе радуецца, Поўная ласкі, усякае стварэньне – сабор анёлаў і род людзкі, – асьвячаны хораме і раю духоўны, пахвала дзеваў; ад Цябе Бог прыняў цела і стаўся дзіцяткам, Бог наш спрадвечны: улоньне Тваё Ён зрабіў пасадам Сваім, і нутро Тваё ўчыніў больш прасторным за неба. У Табе радуецца, Поўная ласкі, усякае стварэньне: слава Табе.
<br><br>
</body></html>