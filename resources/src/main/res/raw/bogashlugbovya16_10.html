<!DOCTYPE HTML><font color="#d00505"><strong>5-ая НЯДЗЕЛЯ ВЯЛІКАГА ПОСТУ <br>
(Памяць сьвятое Маці нашае Марыі Ягіпецкай) <br>
<br>
ЮТРАНЬ </strong><br>
<em>Усё нядзельнае належнага тону. <br>
<br>
Пасьля </em></font><strong><font color="#d00505"><em>Пс 50: «Пакаяньня дзьверы...»</em></font></strong> <br>
<br>
<br>
<font color="#d00505"><strong>Каноны</strong></font><br>
<br>
<strong><em><font color="#d00505">Уваскросны</font></em></strong><em><font color="#d00505"> належнага тону, 5-й нядзелі посту і сьвятой (толькі песьня 9).</font></em> <br>
<br>
<font color="#d00505"><em>Катавасія</em></font>. Адчыню вусны мае, і напоўняцца Духам; слова скажу ў гонар Уладаркі Маці, і стану сьвяткаваць сьветлую ўрачыстасьць і славіць радасна ў песьнях цуды Яе.<br>
<br>
<br>
<em><font color="#d00505">Пасьля <strong>песьні 3:</strong></font></em><br>
<br>
<font color="#d00505"><strong>Сядальная песьня </strong><em>(тон 8).</em></font> Ты, блаславёная Марыя, явіла мужнасьць душы тваёй, калі абуздала цялесныя памкненьні пастом. Захацеўшы бачыць Крыж Гасподні, ты ўкрыжавала сябе сьвету і сталася пераймальніцаю анёльскага жыцьця. Малі Хрыста Бога дараваць адпушчэньне правінаў нам, якія шануем з любоўю памяць тваю. <br>
<br>
<strong>Слава... цяпер...</strong><br>
<br>
Уславім нябесную браму і каўчэг, усесьвятую гару, сьветлую хмару, незгаральны куст, рай духоўны, вызваленьне Эвы, вялікі скарб сусьветны. У Ёй зьдзейсьнілася збаўленьне сьвету і адпушчэньне ранейшых правінаў. Дык усклікнем Ёй: «Маліся Сыну Твайму і Богу, каб Ён дараваў адпушчэньне правінаў тым, што пабожна пакланяюцца ўсесьвятому сынараджэньню Твайму». <br>
<br>
<br>
<font color="#d00505"><em>Пасьля <strong>песьні 6:</strong></em> <br>
<br>
<strong>Кандак Марыі</strong><em> (тон 3).</em></font> Грахамі ўсякімі раней перапоўненая, ты, пакаяўшыся, сталася нявестай Хрыстоваю і, пераймаючы анёльскае жыцьцё, дэманаў перамагаеш зброяй крыжоваю. Дзеля гэтага ты цяпер – нявеста ўладарства, Марыя слаўная. <br>
<br>
<font color="#d00505"><em>Ікас. </em></font>Усхвалім у песьнях ягнё Хрыстовае і дачку, Марыю вечнапамятную. Родам з Ягіпту, яна адкінула ягоныя спакусы і прынесла сябе як цудоўную кветку Царкве, праводзячы час у малітве і пастох, непасільных людзкой прыродзе. Таму адзіны Ўсемагутны Госпад узвысіў жыцьцё і ўчынкі Марыі ўсяслаўнае. <br>
<br>
<br>
<font color="#d00505"><strong>Канон 5-й нядзелі посту</strong> <em>(тон 8)</em> <br>
<br>
<strong>Песьня 9</strong> <br>
<br>
<em>Ірмас:</em></font> Цябе, беззаганную Маці Бога нашага, што вышэй за розум нарадзіла існага Бога, вышэйшую за ўсе нябесныя сілы, няспыннымі песьнямі ўзьвялічваем. <br>
<br>
Прашу Цябе, Хрысьце, зрабі мяне падобным да ўбогага Лазара, аддалі ад мяне жаданьні раскошаў і, як праўдзівы Бог, зрабі мяне багатым на дабрадзейнасьці, каб я з вераю ў песьнях славіў Цябе. <br>
<br>
Багаты і неміласэрны, я пагардзіў розумам маім, адкінуў яго, і вось ён ляжыць перад варотамі запаветаў Тваіх. Але ў Тваёй спагадлівасьці і міласэрнасьці ўзьнімі яго, як некалі чатырох дзённага Лазара. <br>
<br>
Усе мы, верныя, ведаем Гасподнюю прыповесьць, дык узьненавідзім бязьлітаснасьць багатага, каб нам пазьбегнуць пакараньня і цешыцца давеку ва ўлоньні Абрагама. <br>
<br>
<em><font color="#d00505">Багародзічны.</font></em> З вераю ўзьвялічваем Цябе, што насіла ў абдымках Сваіх Бога, якога славіць усё стварэньне. Праз Цябе Ён дае ўсім нам збаўленьне. <br>
<br>
<br>
<font color="#d00505"><strong>Канон Марыі</strong> <em>(тон 6)</em> <br>
<br>
<strong>Песьня 9</strong> <br>
<br>
<em>Ірмас:</em></font> Ня плач па мне, Маці, бачачы ў магіле Мяне, Сына Твайго, якога Ты зачала бяз семя. Я ўстану і праслаўлюся і, як Бог, уздыму з моцаю тых, што з вераю і любоўю ўзьвялічваюць Цябе. <br>
<br>
Умацаваная сілаю Хрыстоваю, ты, Маці, лёгка перанесла цяжкасьці жыцьця ў пустыні, струменямі сьлёз, дадзенымі ад Бога, патушыла дрэнныя думкі, найбольшая сярод посьнікаў і сьвятых пахвала. <br>
<br>
Сьветлымі промнямі прасьвятляе цябе Чыстая Дзева, што нарадзіла Сьвятло-Хрыста; яна робіць цябе страшнаю для бесаў, і яўляе цябе як прыклад усім нам, Марыя пачэсная, аскетаў краса і сьвятых умацаваньне. <br>
<br>
Пакінуўшы ўсё зямное, ты сталася пачэсным жыльлём Духа. <br>
<br>
Малі адзінага Хрыста Збаўцу, каб Ён даў вызваліцца ад небясьпекаў гэтага сьвету тым, што з вераю і любоўю шануюць памяць тваю. <br>
<br>
<strong>Слава... цяпер...</strong><br>
<br>
Вольная надпрыродна ад законаў прыроды, Ты, Дзева чыстая, нарадзіла на зямлі дзіця – Заканадаўца, старога днямі. Таму, духоўнае Неба Творцы ўсіх, мы ўсе з вераю і любоўю Цябе шчасьліваю завем.<br>
<br>
<br>
<font color="#d00505"><strong>Экзапастыляр</strong><br>
<em>Уваскросны чарговы і наступныя: </em></font><br>
<br>
<strong>Слава...</strong><br>
<br>
Мы маем у табе, Марыя сьвятая, прыклад пакаяньня. Малі Хрыста даць і нам яго ў час посту, каб нам з вераю і любоўю славіць цябе. <br>
<br>
<strong>Цяпер...</strong><br>
<br>
Слодыч анёлаў, сумных радасьць, Заступніца хрысьціянаў, Дзева Маці Госпада, заступіся за нас і выбаў нас ад вечных мукаў.<br>
<br>
<br>
<font color="#d00505"><strong>Пахвальныя псалмы</strong> <br>
<em>Нядзельныя належнага тону</em></font>.<br>
<br>
<strong>Слава...</strong><br>
<br>
<font color="#d00505"><em>(Тон 1)</em></font> Валадарства Божае – ня стравы і не пітво, але праведнасьць, устрыманасьць і сьвятасьць. Таму багатыя ня ўвойдуць у яго, але тыя, што аддалі багацьці свае ўбогім. Так і Давід прарок навучае, кажучы: «Праведнік чыніць міласьць увесь дзень, ён цешыцца ў Госпадзе і не спатыкнецца, бо ходзіць у сьвятле». Усё гэта напісана для нашага навучаньня, каб мы ў пост рабілі дабро, і Госпад замест зямнога дасьць нам нябеснае. <br>
<br>
<strong>Цяпер...</strong><br>
<br>
Найблаславёная Ты, Багародзіца Дзева, бо Той, хто прыняў цела ад Цябе, пекла паланіў, Адама паклікаў, праклён зьнішчыў, Эву вызваліў, сьмерць умярцьвіў і нас ажывіў. Дзеля гэтага, славячы Цябе, клічам: «Блаславёны Ты, Хрысьце Божа, што так захацеў. Слава Табе». 