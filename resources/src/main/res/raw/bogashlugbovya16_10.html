<!DOCTYPE HTML><strong><font color="#d00505">5-ая НЯДЗЕЛЯ ВЯЛІКАГА ПОСТУ <br>
(Памяць сьвятое Маці нашае Марыі Ягіпецкай) <br>
<br>
ЮТРАНЬ </font></strong><br>
<em><font color="#d00505">Усё нядзельнае належнага тону. <br>
<br>
Пасьля <strong>Пс 50: «Пакаяньня дзьверы...»</strong></font></em> <br>
<br>
<strong><font color="#d00505">Каноны</font></strong><br>
<br>
<font color="#d00505"><em>Уваскросны належнага тону, 5-й нядзелі посту і сьвятой (толькі песьня 9).</em></font> <br>
<br>
<em><font color="#d00505">Катавасія <strong>«Адчыню вусны мае...»</strong></font></em> <br>
<br>
<font color="#d00505"><em>Пасьля </em></font><strong><font color="#d00505"><em>песьні 3:</em><br>
<br>
Сядальная песьня </font></strong><em><font color="#d00505">(тон 8).</font></em> Ты, блаславёная Марыя, явіла мужнасьць душы тваёй, калі абуздала цялесныя памкненьні пастом. Захацеўшы бачыць Крыж Гасподні, ты ўкрыжавала сябе сьвету і сталася пераймальніцаю анёльскага жыцьця. Малі Хрыста Бога дараваць адпушчэньне правінаў нам, якія шануем з любоўю памяць тваю. <br>
<br>
<em><strong>Слава... цяпер...</strong></em><br>
<br>
Уславім нябесную браму і каўчэг, усесьвятую гару, сьветлую хмару, незгаральны куст, рай духоўны, вызваленьне Эвы, вялікі скарб сусьветны. У Ёй зьдзейсьнілася збаўленьне сьвету і адпушчэньне ранейшых правінаў. Дык усклікнем Ёй: «Маліся Сыну Твайму і Богу, каб Ён дараваў адпушчэньне правінаў тым, што пабожна пакланяюцца ўсесьвятому сынараджэньню Твайму». <br>
<br>
<em><font color="#d00505">Пасьля </font></em><strong><em><font color="#d00505">песьні 6:</font></em> <br>
<br>
<font color="#d00505">Кандак Марыі</font></strong><em><font color="#d00505"> (тон 3).</font></em> Перапоўненая раней усялякімі грахамі, ты, пакаяўшыся, сталася нявестай Хрыстоваю і, пераймаючы анёльскае жыцьцё, перамагаеш дэманаў крыжовай зброяю. Цяпер ты – нявеста валадарства, Марыя ўсяслаўная. <br>
<br>
<em><font color="#d00505">Ікас. </font></em>Усхвалім у песьнях ягнё Хрыстовае і дачку, Марыю вечнапамятную. Родам з Ягіпту, яна адкінула ягоныя спакусы і прынесла сябе як цудоўную кветку Царкве, праводзячы час у малітве і пастох, непасільных людзкой прыродзе. Таму адзіны Ўсемагутны Госпад узвысіў жыцьцё і ўчынкі Марыі ўсяслаўнае. <br>
<br>
<strong><font color="#d00505">Канон 5-й нядзелі посту</font></strong> <em><font color="#d00505">(тон 8)</font></em> <br>
<br>
<strong><font color="#d00505">Песьня 9</font></strong> <br>
<br>
<em><font color="#d00505">Ірмас:</font></em> Цябе, беззаганную Маці Бога нашага, што вышэй за розум нарадзіла існага Бога, вышэйшую за ўсе нябесныя сілы, няспыннымі песьнямі ўзьвялічваем. <br>
<br>
Прашу Цябе, Хрысьце, зрабі мяне падобным да ўбогага Лазара, аддалі ад мяне жаданьні раскошаў і, як праўдзівы Бог, зрабі мяне багатым на дабрадзейнасьці, каб я з вераю ў песьнях славіў Цябе. <br>
<br>
Багаты і неміласэрны, я пагардзіў розумам маім, адкінуў яго, і вось ён ляжыць перад варотамі запаветаў Тваіх. Але ў Тваёй спагадлівасьці і міласэрнасьці ўзьнімі яго, як некалі чатырох дзённага Лазара. <br>
<br>
Усе мы, верныя, ведаем Гасподнюю прыповесьць, дык узьненавідзім бязьлітаснасьць багатага, каб нам пазьбегнуць пакараньня і цешыцца давеку ва ўлоньні Абрагама. <br>
<br>
Багародзічны: З вераю ўзьвялічваем Цябе, што насіла ў абдымках сваіх Бога, якога славіць усё стварэньне. Праз Цябе Ён дае ўсім нам збаўленьне. <br>
<br>
<strong><font color="#d00505">Канон Марыі</font></strong> <em><font color="#d00505">(тон 6)</font></em> <br>
<br>
<strong><font color="#d00505">Песьня 9</font></strong> <br>
<br>
<em><font color="#d00505">Ірмас:</font></em> Ня плач па мне, Маці, бачачы ў магіле Мяне, Сына Твайго, якога Ты зачала бяз семя. Я ўстану і праслаўлюся і, як Бог, уздыму з моцаю тых, што з вераю і любоўю ўзьвялічваюць Цябе. <br>
<br>
Умацаваная сілаю Хрыстоваю, ты, Маці, лёгка перанесла цяжкасьці жыцьця ў пустыні, струменямі сьлёз, дадзенымі ад Бога, патушыла дрэнныя думкі, найбольшая сярод посьнікаў і сьвятых пахвала. <br>
<br>
Сьветлымі промнямі прасьвятляе цябе Чыстая Дзева, што нарадзіла Сьвятло-Хрыста; яна робіць цябе страшнаю для бесаў, і яўляе цябе як прыклад усім нам, Марыя пачэсная, аскетаў краса і сьвятых умацаваньне. <br>
<br>
Пакінуўшы ўсё зямное, ты сталася пачэсным жыльлём Духа. <br>
<br>
Малі адзінага Хрыста Збаўцу, каб Ён даў вызваліцца ад небясьпекаў гэтага сьвету тым, што з вераю і любоўю шануюць памяць тваю. <br>
<br>
<em><strong>Слава... цяпер...</strong></em>: Вольная надпрыродна ад законаў прыроды, Ты, Дзева чыстая, нарадзіла на зямлі дзіця – Заканадаўца, старога днямі. Таму, духоўнае Неба Творцы ўсіх, мы ўсе з вераю і любоўю Цябе шчасьліваю завем. <br>
<br>
<strong><font color="#d00505">Экзапастыляр</font></strong><font color="#d00505"> уваскросны чарговы і наступныя: </font><br>
<br>
<strong>Слава...:</strong> Мы маем у табе, Марыя сьвятая, прыклад пакаяньня: Малі Хрыста даць і нам яго ў час посту, каб нам з вераю і любоўю славіць цябе. <br>
<br>
<strong>Цяпер...:</strong> Слодыч анёлаў, сумных радасьць, Заступніца хрысьціянаў, Дзева Маці Госпада, заступіся за нас і выбаў нас ад вечных мукаў. <br>
<br>
<strong><font color="#d00505">Пахвальныя псалмы</font></strong> <br>
<br>
<em><font color="#d00505">нядзельныя належнага тону </font></em><br>
<br>
<strong>Слава...: </strong><em><font color="#d00505">(Тон 1)</font></em> Валадарства Божае – ня стравы і не пітво, але праведнасьць, устрыманасьць і сьвятасьць. Таму багатыя ня ўвойдуць у яго, але тыя, што аддалі багацьці свае ўбогім. <br>
<br>
Так і Давід прарок навучае, кажучы: «Праведнік чыніць міласьць увесь дзень, ён цешыцца ў Госпадзе і не спатыкнецца, бо ходзіць у сьвятле». Усё гэта напісана для нашага навучаньня, каб мы ў пост рабілі дабро, і Госпад замест зямнога дасьць нам нябеснае. <br>
<br>
<strong>Цяпер...:</strong> Найблаславёная Ты, Багародзіца Дзева, бо Той, хто прыняў цела ад Цябе, пекла паланіў, Адама паклікаў, праклён зьнішчыў, Эву вызваліў, сьмерць умярцьвіў і нас ажывіў. Дзеля гэтага, славячы Цябе, клічам: «Блаславёны Ты, Хрысьце Божа, што так захацеў. Слава Табе». 