<!DOCTYPE HTML><strong><font color="#d00505">5-ая НЯДЗЕЛЯ ВЯЛІКАГА ПОСТУ <br>
(Памяць сьвятое Маці нашае Марыі Ягіпецкай) <br>
<br>
ЛІТУРГІЯ <br>
сьвятога Васіля Вялікага <br>
<br>
Трапары</font></strong> <br>
<br>
<em><font color="#d00505">Трапар нядзельны належнага тону.</font></em> <br>
<br>
<strong><font color="#d00505">Трапар Марыі </font></strong><em><font color="#d00505">(тон 8).</font></em> У табе, Маці, верна захаваўся вобраз Божы:* узяўшы крыж, ты пайшла ўсьлед за Хрыстом* і на справе навучала не клапаціцца аб целе, бо яно прамінае,* але дбаць пра душу, рэч несьмяротную.* Дзеля гэтага разам з анёламі радуецца, сьвятая Марыя, дух твой. <br>
<br>
<strong>Слава... <br>
<br>
<font color="#d00505">Кандак Марыі</font></strong> <em><font color="#d00505">(тон 3).</font></em> Грахамі ўсякімі раней перапоўненая,* ты, пакаяўшыся, сталася нявестай Хрыстоваю* і, пераймаючы анёльскае жыцьцё,* дэманаў перамагаеш зброяй крыжоваю.* Дзеля гэтага ты цяпер – нявеста ўладарства, Марыя слаўная. <br>
<br>
<strong>Цяпер... <br>
<br>
<font color="#d00505">Кандак Багародзіцы</font></strong><em><font color="#d00505"> (тон 8).</font></em> Магутная Ўладарка Багародзіца,* мы, верныя слугі Твае, выбаўленыя Табою ад бедаў,* песьні ўдзячнасьці і перамогі Табе прыносім.* Ты ж, маючы сілу непераможную, ад усякіх напасьцяў выратуй нас,* каб нам усклікнуць Табе: «Радуйся, Дзева Маці!» <br>
<br>
<strong><font color="#d00505">Пракімен</font></strong> <em><font color="#d00505">(Пс 75.12, 2).</font></em> Выконвайце абяцаньні, дадзеныя Госпаду Богу нашаму. <br>
<br>
<em><font color="#d00505">Верш.</font></em> Бог вядомы ў Юдэі, у Ізраілі вялікае імя Яго. <br>
<br>
<strong><font color="#d00505">Апостал:</font></strong> <em><font color="#d00505">Гбр 9.11-14</font></em><font color="#d00505">.</font><br>
<br>
<strong><font color="#d00505">Алілуя</font></strong> <em><font color="#d00505">(Пс 94.1, 2).</font></em> Прыйдзіце, будзем радасна славіць Госпада, будзем пяяць Богу Збавіцелю нашаму. <br>
<br>
<em><font color="#d00505">Верш.</font></em> Станем з удзячнасьцю перад абліччам Ягоным, у песьнях уславім Яго.<br>
<br>
<br>
<strong>Чытаньне сьвятога Евангельля<br>
паводле Марка</strong> <em>(Мк 10.32-45)</em><br>
<br>
Тагo часу Icyc узяў дванаццацёх і пачаў ім казаць, што мае з Ім стацца. Што вось, маўляў, уваходзім у Ерусалім, і Сын Чалавечы мае быць выдадзены архірэям і кніжнікам, і асудзяць­ Яго на сьмерць, і выдадуць Яго паганам; і назьдзекуюц­ца з Яго, і зьняволяць Яго, і аплююць Яго ды заб’юць Яго, і на трэці дзень уваскрэсьне. Тады падышлі да Яго Якуб і Ян, сыны Забэдэявы, ды сказалі: «Настаўніку, мы хочам, каб Ты зрабіў нам, як мы просім». Ён сказаў ім: «Што вы хочаце, каб Я зрабіў вам?» Яны ж сказалі Яму: «Дай нам сесьці ля Цябе – аднаму праваруч, а другому леваруч – у Тваёй славе». Але Ісус сказаў ім: «Ня ведаеце, чаго просіце. Ці ж можаце піць чашу, якую Я п’ю і хрысьціцца хростам, якім Я хрышчуся?» Яны адказалі Яму: «Можам». Ісус жа сказаў ім: «Чашу, якую Я п’ю, будзеце піць, і хростам, якім Я хрышчуся, будзеце хрысьціцца, але сесьці праваруч і леваруч Мяне – ня Мне даваць, але каму прыгатавана. I, пачуўшы гэтае, дзесяцёра пачалі злавацца на Якуба і Яна. Ісус жа, гукнуўшы іх, сказаў ім: «Ведаеце, што тыя, якія лічацца кіраўнікамі народаў, пануюць над імі, і іхныя вялікія асобы валадараць над імі. У вас жа няхай будзе ня гэтак, але хто хоча стацца большым між вамі, няхай будзе вам слугою. Бо Сын Чалавечы прыйшоў, ня каб Яму служылі, але каб паслужыць і аддаць Сваю душу за збаўленьне многіх».<br>
<br>
<br>
<strong><font color="#d00505">Задастойнік.</font></strong> У Табе радуецца, Поўная ласкі, усякае стварэньне – сабор анёлаў і род людзкі, – асьвячаны хораме і раю духоўны, пахвала дзеваў; ад Цябе Бог прыняў цела і стаўся дзіцяткам, Бог наш спрадвечны: улоньне Тваё Ён зрабіў пасадам Сваім, і нутро Тваё ўчыніў больш прасторным за неба. У Табе радуецца, Поўная ласкі, усякае стварэньне: слава Табе. 