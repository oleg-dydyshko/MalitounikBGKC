<!DOCTYPE HTML><font color="#d00505"><strong>НАБАЖЭНСТВА Ў ГОНАР МАЦІ БОЖАЙ НЯСТОМНАЙ ДАПАМОГІ</strong></font> <br>
<br>
<strong>Рымская малітва</strong> <br>
<br>
О Маці Нястомнай Дапамогі, з вялікім спадзяваньнем зьвяртаемся да Цябе сёньня, стоячы перад Тваёй сьвятой іконаю, каб маліць пра дапамогу Тваю. <br>
<br>
Не дзеля заслугаў нашых і не дзеля нашых учынкаў добрых, але выключна дзеля бясконцых заслугаў Госпада Ісуса і Тваёй незраўнанай мацярынскай любові. <br>
<br>
Ты глядзела, о Маці, на раны Збаўцы і на кроў Ягоную, пралітую на крыжы дзеля нашага збаўленьня. <br>
<br>
Гэты ж Сын Твой, паміраючы, даў нам Цябе за Маці. <br>
<br>
Дык няўжо Ты, гэтак годна ўшанаваная, ня станеш для нас Нястомнай Дапамогаю? <br>
<br>
Шчыра малю Цябе, Маці Нястомнай Дапамогі, праз балесныя пакуты Твайго Сына Божага, праз невыказныя пакуты Твайго Сэрца папрасі нам у Сына Твайго гэтай ласкі, якой так моцна прагнем і ў якой так моцна маем патрэбу. <br>
<br>
<font color="#d00505"><em>У цішыні выказваем нашую просьбу.</em></font> <br>
<br>
Ты ведаеш, Найблаславёная Маці, якое бясконцае жаданьне нашага Збаўцы Ісуса ўдзяляць нам разнастайныя плады збаўленьня. <br>
<br>
Ты ведаеш, што гэтыя скарбы давераныя былі ў рукі Твае, каб абдорваць імі нас. <br>
<br>
Таму прасі нам, Найміласэрная Маці, у Сэрца Ісусавага гэтай ласкі, пра якую кожны з нас пакорліва просіць у гэтай малітве, мы ж з радасьцю праслаўляць будзем Тваю міласэрнасьць праз усе вякі. Амін. <br>
<br>
<br>
<strong>Літанія просьбаў </strong><br>
<br>
<font color="#d00505"><strong>Чытальнік:</strong></font> О Марыя, пачуй маленьні нашыя! <br>
<br>
<font color="#d00505"><strong>Вернікі:</strong></font> Дапамагай нам, Маці Нястомнай Дапамогі. <font color="#d00505"><em>(Так пасьля кожнае просьбы)</em></font> <br>
<br>
<strong><font color="#d00505">Чытальнік:</font></strong> За хворых, каб іх ацаліла, <br>
<br>
– За тых, што смуткуюць, каб іх суцешыла, <br>
<br>
– За тых, што плачуць, каб ім сьлёзы асушыла, <br>
<br>
– За сіротаў і занядбаных, каб ім Маці была, <br>
<br>
– За бедных і тых, што ў патрэбе, каб іх падтрымала, <br>
<br>
– За тых, што блукаюць, каб іх на шлях праўды скіравала, <br>
<br>
– За спакушаных, каб іх з д’ябальскіх путаў выбавіла, <br>
<br>
– За пахілых, каб іх у дабры падтрымала, <br>
<br>
– За грэшнікаў, каб ім жаль і ласку споведзі ўдзяліла,<br>
<br>
– Каб былі пачутыя просьбы нашыя. <br>
<br>
<font color="#d00505"><strong>Чытальнік:</strong></font> Дазволь нам, Маці Нястомнай Дапамогі, быць усьцешанымі добрым здароўем душы і цела, барані нас ад мукаў дачасных і абдары вечнаю радасьцю. <br>
<br>
<font color="#d00505"><strong>Вернікі:</strong></font> Амін. <br>
<br>
<br>
<strong>Супольныя просьбы </strong><br>
<br>
<font color="#d00505"><strong>Чытальнік:</strong></font> О Марыя, Маці Нястомнай Дапамогі, якая з такою чуласьцю з гэтай цудоўнай іконы на нас пазіраеш, з дзіцячай даверлівасьцю сьпяшаемся да Цябе з нашымі супольнымі просьбамі і патрэбамі. Глянь на нас ласкава і выслухай нашыя мольбы, прыйдзі да нас з помаччу ў розных патрэбах нашых. Молім Цябе пра гэта, наймацней і найшчырэй дапамагай нам нястомна. <br>
<br>
<font color="#d00505"><strong>Чытальнік:</strong></font> Слаўная Маці Божая, <br>
<br>
<font color="#d00505"><strong>Вернікі:</strong></font> Дапамагай нам нястомна.<br>
<font color="#d00505"><em>(Так пасьля кожнага звароту)</em></font> <br>
<br>
<strong><font color="#d00505">Чытальнік:</font></strong> Маці нашая найлепшая, <br>
<br>
Заступніца нашая ў Бога, <br>
<br>
Скарбніца ласкаў усялякіх, <br>
<br>
Маці сьвятой вернасьці, <br>
<br>
Пасад міласэрнасьці Божай, <br>
<br>
Усемагутная малітоўніца, <br>
<br>
Зарука нашага збаўленьня, <br>
<br>
Пераможца сілаў пякельных, <br>
<br>
Якар нашае надзеі, <br>
<br>
Умацаваньне слабых, <br>
<br>
Прытулак прыгнечаных, <br>
<br>
Карміцелька галодных, <br>
<br>
Апякунка зьнябожаных, <br>
<br>
Дзівосная Лекарка хворых, <br>
<br>
Ратунак грэшнікаў, якія гінуць, <br>
<br>
Надзея тых, што ў роспачы, <br>
<br>
Патронка місіі сьвятых, <br>
<br>
Выхавацелька пакліканьняў сьвятарскіх, <br>
<br>
Настаўніца жыцьця духоўнага, <br>
<br>
Ахоўніца чысьціні, <br>
<br>
Апякунка сем’яў, <br>
<br>
Чулая Маці сіротаў, <br>
<br>
Збавеньне паміраючых, <br>
<br>
Уладарка нашых лёсаў, <br>
<br>
Правадніца да неба, <br>
<br>
Заступніца наша на судзе, <br>
<br>
Выбавіцелька з чыстца, <br>
<br>
<font color="#d00505"><strong>Чытальнік:</strong></font> Ты наш прытулак, о Ўладарка наша! <br>
<br>
<font color="#d00505"><strong>Вернікі:</strong></font> Ты — дапамога ў прыгнёце й смутку! <br>
<br>
<font color="#d00505"><strong>Чытальнік:</strong></font> Сьвятая Марыя, прыйдзі хутчэй на дапамогу нешчасьлівым, падымі прыгнечаных, суцеш засмучаных, маліся за люд, хадайнічай за сьвятарства, апякуйся тымі, хто прысьвяціў сваё дзявоцтва Богу. Няхай падтрымку Тваю атрымае кожны, хто просіць Тваёй дапамогі. <br>
<br>
<font color="#d00505"><strong>Вернікі:</strong></font> Амін.<br>
<br>
<br>
<strong>Літанія просьбаў </strong><br>
<br>
<font color="#d00505"><strong>Чытальнік:</strong></font> Беззаганная Дзева, верым, што сам Творца выбраў Цябе за Маці Выкупіцеля сьвету Ісуса Хрыста і ўсіх выбаўленых. Зрабі, Марыя, каб мы заўжды і ўсюды з дзіцячай вераю зьвярталіся да Цябе, давяраючы Твайму мацярынскаму Сэрцу, як гэта робіць Ісус на цудоўнай іконе Маці Божай Нястомнай Дапамогі. Гледзячы на Ягоны прыклад, зьвяртаемся да Цябе: Прасі ў Бога за нас. <br>
<br>
<font color="#d00505"><strong>Чытальнік:</strong></font> Шчасьлівай апекі ва ўсіх варунках жыцьця нашага; <br>
<br>
<font color="#d00505"><strong>Вернікі:</strong></font> Прасі ў Бога за нас.<br>
<font color="#d00505"><em>(Так пасьля кожнае просьбы)</em></font> <br>
<br>
– Радаснага прыняцьця запрашэньня да жыцьця ў Хрысьце; <br>
<br>
– Штодзённай вернасьці голасу сумленьня, дзеля выкананьня прыказаньняў Божых; <br>
<br>
– Добрай споведзі і годнага прыняцьця сьвятога Прычасьця; <br>
<br>
– Праўдзівага выкананьня рэлігійных абавязкаў і вызнаньня Бога; <br>
<br>
– Праўды і міласэрнасьці, вольнасьці і справядлівасьці; <br>
<br>
– Мужнасьці для слабых і суцяшэньня для тых, што смуткуюць; <br>
<br>
– Здароўя для хворых і палёгкі для тых, хто церпіць; <br>
<br>
– Апекі для пакінутых і дапамогі для зьнябожаных душой і целам; <br>
<br>
<font color="#d00505"><strong>Чытальнік:</strong></font> Каб нашыя просьбы, якія ўзносім сёньня да Госпада, былі пачутыя. <br>
<br>
<font color="#d00505"><strong>Вернікі:</strong></font> Прасі ў Бога за нас. <br>
<br>
<font color="#d00505"><strong>Чытальнік:</strong></font> Дазволь нам, Маці Нястомнай Дапамогі, быць усьцешанымі добрым здароўем душы і цела, барані нас ад мукаў дачасных і абдары вечнаю радасьцю. <br>
<br>
<font color="#d00505"><strong>Вернікі:</strong></font> Амін.