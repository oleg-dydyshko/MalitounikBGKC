<!DOCTYPE HTML><html><head></head><body>
<font color="#d00505"><strong>ТРАПАРЫ І КАНДАКІ НЯДЗЕЛЬНЫЯ ВАСЬМІ ТОНАЎ</strong></font><br><br>
<!--ton1n-->
<!--traparn-->
<font color="#d00505"><strong>Тон 1</strong></font><br><br>

<font color="#d00505"><strong>Трапар</strong></font><br>
Хоць юдэі запячаталі магільны камень і жаўнеры сьцераглі ўсячыстае цела Тваё, Ты ўваскрос на трэці дзень, Хрысьце Спасе, даруючы сьвету жыцьцё. Дзеля гэтага сілы нябесныя ўсклікнулі Табе, Жыцьцядаўча: “Слава ўваскрасеньню Твайму, Хрысьце, слава валадарству Твайму, слава провіду Твайму, адзіны Чалавекалюбча!”<br><br>

<font color="#d00505"><strong>Кандак</strong></font><br>
Ты, Божа, уваскрос з магілы ў славе і сьвет уваскрасіў з Сабою; род людзкі Цябе славіць, як Бога, і сьмерць згінула; Адам, Уладару мой, радуецца, і Эва, вызваленая ад путаў, цешыцца і кліча: “Ты, Хрысьце, Той, Які дае ўсім уваскрасеньне”.<br><br>
<!--trapark-->
<!--prakimenn-->
<font color="#d00505"><strong>Пракімен</strong> <em>(Пс 32:22,1)</em></font><br>
Хай любоў Твая, Госпадзе, спачыне на нас, бо мы ўсклалі надзею на Цябе.<br><br>

<font color="#d00505"><em>Верш.</em></font> Усклікніце, праведныя, Госпаду ў радасьці: хвала пасуе праведным.<br><br>
<!--prakimenk-->
<!--aliluian-->
<font color="#d00505"><strong>Алілуя</strong> <em>(Пс 17:48,51)</em></font><br>
Бог дае помсту і пакарае мне людзей.<br><br>

<font color="#d00505"><em>Верш.</em></font> Ён памнажае збаўленьне караля свайго і праяўляе спагаду памазаньніку свайму Давіду і пакаленьню яго давеку.
<!--aliluiak-->

<!--ton1k-->
<!--ton2n-->
<!--traparn-->
<font color="#d00505"><strong>Тон 2</strong></font><br><br>

<font color="#d00505"><strong>Трапар</strong></font><br>
Калі Ты зышоў да сьмерці, Жыцьцё несьмяротнае, Ты зьнішчыў пекла зьзяньнем боскасьці Тваёй; калі ж Ты і памерлых з апраметнай уваскрасіў, усе сілы нябесныя ўсклікнулі: “Жыцьцядаўча Хрысьце Божа наш, слава Табе!”<br><br>

<font color="#d00505"><strong>Кандак</strong></font><br>
Ты ўваскрос з магілы, усемагутны Спасе, і пекла, угледзеўшы такі цуд, спалохалася, і мёртвыя ўсталі. Усё стварэньне, бачачы гэта, радуецца з Табою, і Адам цешыцца з усімі, і ўвесь сьвет, Спасе мой, вечна Цябе славіць.<br><br>
<!--trapark-->
<!--prakimenn-->
<font color="#d00505"><strong>Пракімен</strong> <em>(Пс 117:14,18)</em></font><br>
Госпад — сіла мая і песьня: Ён стаўся мне збаўленьнем.<br><br>

<font color="#d00505"><em>Верш.</em></font> Шматразова караў мяне Госпад, але на сьмерць не аддаў мяне.<br><br>
<!--prakimenk-->
<!--aliluian-->
<font color="#d00505"><strong>Алілуя</strong> <em>(Пс 19:1,10)</em></font><br>
Хай пачуе цябе Госпад у дзень суму, хай імя Бога Якубавага будзе табе абаронаю.<br><br>

<font color="#d00505"><em>Верш.</em></font> Госпадзе, збаў караля і пачуй нас, калі будзем клікаць Цябе.
<!--aliluiak-->

<!--ton2k-->
<!--ton3n-->
<!--traparn-->
<font color="#d00505"><strong>Тон 3</strong></font><br><br>

<font color="#d00505"><strong>Трапар</strong></font><br>
Хай весяліцца неба, хай радуецца зямля, бо Госпад паказаў моц рукі Сваёй, сьмерцю зьнішчыўшы сьмерць: Ён, першынец з мёртвых, нас выбавіў з пякельнай бездані і дараваў сьвету багацьце Свайго зьмілаваньня.<br><br>


<font color="#d00505"><strong>Кандак</strong></font><br>
Ты ўваскрос з магілы, Усядобры, і нас вывеў з варотаў сьмерці. Адам сёньня радуецца і цешыцца Эва, а з імі ўсе патрыярхі і прарокі няспынна славяць веліч боскай улады Тваёй.<br><br>
<!--trapark-->
<!--prakimenn-->
<font color="#d00505"><strong>Пракімен</strong> <em>(Пс 46:7,2)</em></font><br>
Сьпявайце Богу нашаму, сьпявайце, сьпявайце Ўладару нашаму, сьпявайце.<br><br>

<font color="#d00505"><em>Верш.</em></font> Усе народы, пляскайце ў далоні, усклікніце Госпаду радасным голасам.<br><br>
<!--prakimenk-->
<!--aliluian-->
<font color="#d00505"><strong>Алілуя</strong> <em>(Пс 30:2,3)</em></font><br>
На Цябе, Госпадзе, спадзяюся: хай не пасаромеюся ніколі.<br><br>

<font color="#d00505"><em>Верш.</em></font> Будзь мне абароннай сьцяною, бясьпечным прыстанішчам, дзе б я мог знайсьці збаўленьне.
<!--aliluiak-->

<!--ton3k-->
<!--ton4n-->
<!--traparn-->
<font color="#d00505"><strong>Тон 4</strong></font><br><br>

<font color="#d00505"><strong>Трапар</strong></font><br>
Сьветлую вестку аб уваскрасеньні і аб адмене прадзедаўскага асуджэньня ад анёла пачуўшы, Гасподнія вучаніцы апосталам з радасьцю сказалі: “Сьмерць пераможаная, Госпад Бог уваскрос, даруючы сьвету багацьце свайго зьмілаваньня”.<br><br>

<font color="#d00505"><strong>Кандак</strong></font><br>
Спас і Збавіцель мой як Бог вызваліў зямлёю народжаных ад путаў і, разбурыўшы пякельныя вароты, як Уладар уваскрос з магілы на трэці дзень.<br><br>
<!--trapark-->
<!--prakimenn-->
<font color="#d00505"><strong>Пракімен</strong> <em>(Пс 103:24,1)</em></font><br>
Якое багацьце твораў Тваіх, Госпадзе: Ты ўсё мудра стварыў.<br><br>

<font color="#d00505"><em>Верш.</em></font> Блаславі, душа мая, Госпада: Госпадзе Божа мой, Ты вялікі наўзьдзіў.<br><br>
<!--prakimenk-->
<!--aliluian-->
<font color="#d00505"><strong>Алілуя</strong> <em>(Пс 44:5,8)</em></font><br>
Падрыхтуйся і ідзі ўперад пераможна дзеля праўды, набожнасьці і справядлівасьці.<br><br>

<font color="#d00505"><em>Верш.</em></font> Ты палюбіў справядлівасьць і ўзьненавідзеў беззаконьне.
<!--aliluiak-->

<!--ton4k-->
<!--ton5n-->
<!--traparn-->
<font color="#d00505"><strong>Тон 5</strong></font><br><br>

<font color="#d00505"><strong>Трапар</strong></font><br>
Слова, спрадвечнае з Айцом і Духам, ад Дзевы народжанае для збаўленьня нашага, усхвалім, верныя, і паклонімся Яму. Бо Ён захацеў дабравольна целам узысьці на Крыж і сьмерць пацярпець, і ўваскрасіць памерлых слаўным уваскрасеньнем Сваім.<br><br>

<font color="#d00505"><strong>Кандак</strong></font><br>
Ты зышоў да пекла, Спасе мой, і браму ягоную разбурыў, як усемагутны; як Творца, Ты ўзьняў памерлых з Сабою і зьнішчыў джала сьмерці. І Адам ад праклёну быў вызвалены Табою, Чалавекалюбча. Дзеля гэтага і мы ўсе клічам: “Збаў нас, Госпадзе!”<br><br>
<!--trapark-->
<!--prakimenn-->
<font color="#d00505"><strong>Пракімен</strong> <em>(Пс 11:8,12)</em></font><br>
Ты, Госпадзе, сьцеражы нас і захавай нас ад гэтага роду давеку.<br><br>

<font color="#d00505"><em>Верш.</em></font> Збаў мяне, Госпадзе, бо не засталося праведніка: няма верных сярод сыноў людзкіх.<br><br>
<!--prakimenk-->
<!--aliluian-->
<font color="#d00505"><strong>Алілуя</strong> <em>(Пс 88:2,3)</em></font><br>
Міласэрнасьць Тваю буду вечна славіць, Госпадзе, праўду Тваю абвяшчаць буду вуснамі маімі з пакаленьня ў пакаленьне.<br><br>

<font color="#d00505"><em>Верш.</em></font> Я сказаў: Міласэрнасьць створаная, каб трываць давеку, праўда ж Твая мае непахісную ў небе аснову.
<!--aliluiak-->

<!--ton5k-->
<!--ton6n-->
<!--traparn-->
<font color="#d00505"><strong>Тон 6</strong></font><br><br>

<font color="#d00505"><strong>Трапар</strong></font><br>
Угледзеўшы анёлаў на магіле Тваёй, вартаўнікі амярцьвелі; і, стоячы ля магілы, Марыя шукала ўсячыстае цела Тваё. Ты паланіў пекла, застаўшыся някранутым ім, выйшаў сустрэць Дзеву, даючы жыцьцё. Госпадзе, што ўваскрос з мёртвых, слава Табе!<br><br>

<font color="#d00505"><strong>Кандак</strong></font><br>
Магутнаю рукою Жыцьцядаўца Хрыстос Бог вывеў памерлых з цемры апраметнае і дараваў уваскрасеньне роду людзкому, бо Ён — Збаўца, уваскрасеньне, жыцьцё і Бог наш.<br><br>
<!--trapark-->
<!--prakimenn-->
<font color="#d00505"><strong>Пракімен</strong> <em>(Пс 27:9,1)</em></font><br>
Збаў, Госпадзе, людзей Тваіх і блаславі набытак Твой.<br><br>

<font color="#d00505"><em>Верш.</em></font> Цябе, Госпадзе, клічу: Божа мой, не змаўчы.<br><br>
<!--prakimenk-->
<!--aliluian-->
<font color="#d00505"><strong>Алілуя</strong> <em>(Пс 90:1,2)</em></font><br>
Той, хто жыве пад апекаю Ўсявышняга і ў цені Бога нябеснага прабывае.<br><br>

<font color="#d00505"><em>Верш.</em></font> Скажа Госпаду: Ты маё прыстанішча, мая абарона, Бог мой і на Цябе спадзяюся.
<!--aliluiak-->

<!--ton6k-->
<!--ton7n-->
<!--traparn-->
<font color="#d00505"><strong>Тон 7</strong></font><br><br>

<font color="#d00505"><strong>Трапар</strong></font><br>
Ты зьнішчыў Крыжом Тваім сьмерць, адчыніў разбойніку рай, міраносіцам плач на радасьць перамяніў і апосталам загадаў прапаведаваць, што Ты ўваскрос, Хрысьце Божа, даруючы сьвету багацьце Твайго зьмілаваньня.<br><br>

<font color="#d00505"><strong>Кандак</strong></font><br>
Сьмерць ня мае больш улады над людзьмі, бо Хрыстос, зышоўшы ўніз, зьнішчыў ейную моц. Пекла зьвязанае путамі, і прарокі ў радасьці абвяшчаюць тым, хто памёр у веры, што зьявіўся Збаўца, і кажуць: “Выйдзіце, верныя, на ўваскрасеньне!”<br><br>
<!--trapark-->
<!--prakimenn-->
<font color="#d00505"><strong>Пракімен</strong> <em>(Пс 28:11,1)</em></font><br>
Госпад сілу людзям сваім дае, Госпад бласлаўляе людзей сваіх супакоем.<br><br>

<font color="#d00505"><em>Верш.</em></font> Аддайце Госпаду, сыны Божыя, аддайце Госпаду славу і пашану.<br><br>
<!--prakimenk-->
<!--aliluian-->
<font color="#d00505"><strong>Алілуя</strong> <em>(Пс 91:2,3)</em></font><br>
Добра ёсьць славіць Госпада і пець хвалу імю Твайму, Усявышні.<br><br>

<font color="#d00505"><em>Верш.</em></font> Абвяшчаць раніцай міласэрнасьць Тваю, і праўду Тваю ўночы.
<!--aliluiak-->

<!--ton7k-->
<!--ton8n-->
<!--traparn-->
<font color="#d00505"><strong>Тон 8</strong></font><br><br>

<font color="#d00505"><strong>Трапар</strong></font><br>
Ты зышоў з вышыні, Міласэрны, пахаваньне прыняў трохдзённае, каб нас вызваліць ад цярпеньняў. Жыцьцё нашае і ўваскрасеньне, Госпадзе, слава Табе!<br><br>

<font color="#d00505"><strong>Кандак</strong></font><br>
Ты, устаўшы з магілы, узьняў памёрлых з Сабою і Адама ўваскрасіў; Эва цешыцца аб Тваім уваскрасеньні, і ўсе канцы сьвету радасна сьвяткуюць Тваё, Шматміласэрны, з мёртвых устаньне.<br><br>
<!--trapark-->
<!--prakimenn-->
<font color="#d00505"><strong>Пракімен</strong> <em>(Пс 75:12,2)</em></font><br>
Выконвайце абяцаньні, дадзеныя Госпаду Богу нашаму.<br><br>

<font color="#d00505"><em>Верш.</em></font> Бог вядомы ў Юдэі, у Ізраілі вялікае імя Яго.<br><br>
<!--prakimenk-->
<!--aliluian-->
<font color="#d00505"><strong>Алілуя</strong> <em>(Пс 94:1,2)</em></font><br>
Прыйдзіце, будзем радасна славіць Госпада, будзем пяяць Богу Збавіцелю нашаму.<br><br>

<font color="#d00505"><em>Верш.</em></font> Станем з удзячнасьцю перад абліччам Ягоным, у песьнях уславім Яго.
<!--aliluiak-->
<!--ton8k-->
<font color="#d00505"><strong>Прычасьнік у нядзелю</strong></font><br>
<!--prichasnikn-->
    Хваліце Госпада з нябёсаў, хваліце Яго на вышынях. Алілуя, алілуя, алілуя.<br><br>
<!--prichasnikk-->
</body></html>
