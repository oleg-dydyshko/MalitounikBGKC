<!DOCTYPE HTML><strong><font color="#d00505">ЧЫН АСЬВЯЧЭНЬНЯ<br>
ТРАНСПАРТНАГА СРОДКУ<br>
<br>
Сьвятар:</font></strong> Блаславёны Бог наш спрадвеку, цяпер і заўсёды, і на вякі вякоў.<br>
<br>
<font color="#d00505"><strong>Людзі:</strong></font> Амін. Сьвяты Божа, Сьвяты Моцны, Сьвяты Несьмяротны, зжалься над намі. <font color="#d00505"><em>(Тройчы)</em></font><br>
<br>
<strong>Слава... цяпер...</strong><br>
<br>
Усесьвятая Тройца, зжалься над намі: Госпадзе, ачысьці грахі нашы; Уладару, даруй бясчынствы нашы; Сьвяты, наведай і аздараві немачы нашы дзеля Твайго імя.<br>
<br>
Госпадзе, зьмілуйся. <font color="#d00505"><em>(Тройчы)</em></font><br>
<br>
<strong>Слава... цяпер...</strong><br>
<br>
Ойча наш, каторы ёсьць у небе, сьвяціся імя Тваё, прыйдзі валадарства Тваё, будзь воля Твая як у небе, так і на зямлі. Хлеба нашага штодзённага дай нам сёньня, і адпусьці нам грахі нашы, як і мы адпускаем вінаватым нашым; і ня ўводзь нас у спакусу, але збаў нас ад злога.<br>
<br>
<font color="#d00505"><strong>Сьвятар:</strong></font> Бо Тваё валадарства, і сіла, і слава Айца, і Сына, і Сьвятога Духа, цяпер і заўсёды, і на вякі вякоў.<br>
<br>
<font color="#d00505"><strong>Людзі:</strong></font> Амін.<br>
<br>
Госпадзе, зьмілуйся. <font color="#d00505"><em>(12 разоў)</em></font><br>
<br>
<strong>Слава... цяпер...</strong><br>
<br>
Прыйдзіце, паклонімся Ўладару нашаму Богу.<br>
<br>
Прыйдзіце, паклонімся і прыпадзем да Хрыста, Уладара нашага і Бога.<br>
<br>
Прыйдзе, паклонімся і прыпадзем да самога Хрыста, Уладара і Бога нашага.<br>
<br>
<br>
<font color="#d00505"><strong>Псалом 90</strong></font><br>
<br>
Ты, што жывеш пад апекаю Ўсявышняга* і ў ценю Ўсемагутнага прабываеш,<br>
<br>
Скажаш Госпаду: Ты маё прыстанішча, мая абарона,* Бог мой, і на Цябе спадзяюся.<br>
<br>
Ён выбавіць цябе ад сеці лаўца* і ад наглай загубы.<br>
<br>
Ён пакрые цябе пёрамі сваімі,* і пад крыламі Яго ты знойдзеш прытулак.<br>
<br>
Не збаішся жахаў начных,* ні стралы, што ляціць удзень;<br>
<br>
Ні страху, што крыецца поцемкам;* ні мору, што ў поўдзень пустошыць.<br>
<br>
І хоць бы тысячы палі побач цябе,* і дзясяткі тысяч па правай руцэ тваёй,<br>
<br>
Цябе нішто не кране,* бо вернасьць Яго – твой шчыт і панцыр.<br>
<br>
Ты толькі глянеш навокал* – і ўбачыш адплату грэшнікам.<br>
<br>
Бо ты сказаў: Госпад мая абарона,* – і Ўсявышняга выбраў сабе за прытулак.<br>
<br>
Ніякая бяда не сустрэне цябе,* і пошасьць не прыблізіцца да жыльля твайго.<br>
<br>
Ён загадае анёлам сваім аб табе,* каб сьцераглі цябе, куды б ты ня йшоў.<br>
<br>
На руках сваіх панясуць цябе,* каб не спатыкнуцца аб камень назе тваёй.<br>
<br>
На асьпіда і вужа наступіш* і патопчаш льва і зьмяю.<br>
<br>
«Таму, што ён палюбіў Мяне, Я выбаўлю яго* і абараню яго, бо ён пазнаў імя Маё.<br>
<br>
Будзе клікаць Мяне і адгукнуся яму;* буду з ім у дзень суму, выбаўлю яго і ўслаўлю яго.<br>
<br>
Доўгім жыцьцём напоўню яго* і дам яму бачыць збаўленьне Маё».<br>
<br>
<br>
<font color="#d00505"><strong>Малітва<br>
<br>
Сьвятар:</strong></font> Госпадзе Божа наш, які сядзіш на сэрафімах і ездзіш на хэрувімах, Ты ўпрыгожыў чалавека мудрасьцю і ўсядобрым Тваім провідам накіроўваеш усё да дабра, пашлі блаславеньне Тваё на гэты транспартны сродак і спашлі да яго свайго анёла, каб тыя, што на ім езьдзяць, пад аховай і настаўленьнем анёла, у супакоі і посьпеху свой шлях зьдзейсьніўшы, Табе славу і падзяку ўзносілі, і хвалілі Айца і Сына, і Сьвятога Духа. Амін.<br>
<br>
<font color="#d00505"><em>Сьвятар бярэ асьвячаную ваду і кропіць ёй транспартны сродак звонку і знутры, гаворачы:</em></font><br>
<br>
<strong>Бласлаўляецца і асьвячаецца гэты транспартны сродак у імя Айца, і Сына, і Сьвятога Духа. Амін.</strong><br>
<br>
<font color="#d00505"><strong>Сьвятар:</strong></font> Слава Табе, Хрысьце Божа, надзея наша, слава Табе.<br>
<br>
<strong><font color="#d00505">Людзі:</font></strong> Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Госпадзе, зьмілуйся; Госпадзе, зьмілуйся; Госпадзе, зьмілуйся. Ойча, блаславі.<br>
<br>
<font color="#d00505"><strong>Сьвятар:</strong></font> Хрыстос, праўдзівы Бог наш, малітвамі ўсячыстае свае Маці, сьвятых слаўных і годных пахвалы апосталаў, сьвятых і баганосных айцоў нашых, сьвятога <em>(сьвятой)</em> ... <font color="#d00505"><em>(імя сьвятога дня),</em></font> сьвятых і праведных богаайцоў Якіма і Ганны і ўсіх сьвятых, хай зьмілуецца над намі і збавіць нас, бо Ён добры і Чалавекалюбец.<br>
<br>
<strong><font color="#d00505"><font color="#d00505"><strong>Людзі:</strong></font></font></strong> Амін.
