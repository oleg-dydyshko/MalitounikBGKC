<!DOCTYPE HTML><font color="#d00505">Трапар <em>(тон 4).</em></font> Узьнёсься Ты ў славе, Хрысьце Божа наш, узрадаваўшы вучняў Тваіх абяцаньнем Сьвятога Духа, і ўмацаваўшы іх Тваім блаславеньнем, бо Ты – Сын Божы, Збавіцель сьвету. <em><font color="#d00505">(Тройчы)</font></em> <br>
<br>
<br>
<font color="#d00505">Першая сядальная песьня <em>(тон 1).</em></font> Анёлы дзівіліся цуду ўзьнясеньня Твайго, вучні дрыжэлі, гледзячы на Тваё страшнае ўзвышэньне. Ты ўзышоў у славе як Бог, і брамы нябесныя адчыніліся перад Табою, а ўсе анельскія хоры ў зьдзіўленьні ўсклікнулі: "Слава паніжэньню Твайму, слава валадарству Твайму, слава ўзьнясеньню Твайму, адзіны Чалавекалюбча!" <em><font color="#d00505">(Двойчы)</font></em> <br>
<br>
<font color="#d00505">Другая сядальная песьня <em>(тон 3).</em></font> Спрадвечны і беспачатны Бог, які ўспрыняў людзкую прыроду і абагавіў яе, сёньня ўзьняў яе з сабою. Анёлы ішлі перад Ім і паказвалі апосталам, як Ён узносіцца ў вялікай славе. I тыя пакланіліся Яму, усклікаючы: "Слава Богу, што ўзьнёсься на неба!" <font color="#d00505"><em>(Двойчы)</em> <br>
<br>
Узьвялічваньне пасьля паліелею.</font> Узьвялічваем Цябе, Жыцьцядаўча Хрысьце, і славім Тваё з усячыстым целам Тваім Боскае ўзьнясеньне на неба. <br>
<br>
<em><font color="#d00505">Верш 1:</font></em> Усе народы, пляскайце ў далоні, усклікніце Богу радасным голасам. <br>
<br>
<em><font color="#d00505">Верш 2:</font></em> Сказаў Госпад Госпаду майму: Сядзь па правай руцэ маёй, пакуль не пакладу ворагаў тваіх пад ногі Табе. <br>
<br>
<em><font color="#d00505">Верш 3:</font></em> Узьнясіся на нябёсы, Божа, і хай па ўсёй зямлі разыдзецца слава Твая. <br>
<br>
<em><font color="#d00505">Верш 4:</font></em> Узьнясіся, Госпадзе, сілаю сваёю! Будзем пяяць і славіць магутнасьць Тваю. <br>
<br>
<strong>Слава... цяпер...</strong> <br>
<br>
Алілуя, алілуя, Алілуя: Слава Табе, Божа! <em><font color="#d00505">(Тройчы)</font></em> <br>
<br>
<br>
<font color="#d00505">Сядальная песьня <em>(тон 5).</em></font> Ты зышоў з неба на зямлю і як Бог вызваліў Адамаў род, што ляжаў у пякельнай няволі, узьняў яго з сабою на нябёсы і пасадзіў на пасадзе Айца Твайго ў міласэрнасьці і Чалавекалюбстве Тваім. <br>
<br>
<br>
<font color="#d00505">Узыходныя песьні: <em>першы антыфан 4 тону.</em> <br>
<br>
<br>
Пракімен:</font> Бог узьнёсься пад радасныя воклікі, Госпад – пад гучаньне трубаў. <br>
<br>
<font color="#d00505">Верш:</font> Усе народы, пляскайце ў далоні, усклікніце Госпаду радасным голасам. <br>
<br>
<br>
<font color="#d00505"><strong>Чытаньне сьвятога Евангельля паводле Марка </strong></font><br>
<br>
У той час Ісус уваскрос рана ў першы дзень тыдня. Ён паказаўся сьпярша Марыі Магдалене, з якой выгнаў сем бесаў. Яна, пайшоўшы, абвясьціла тым, што былі з Ім, а цяпер сумавалі і плакалі. Але тыя, пачуўшы, што Ён жыве і што яна бачыла Яго, не паверылі. Пасьля гэтага Ён паказаўся двум з іх у іншым выглядзе, калі яны ішлі ў вёску. А тыя, пайшоўшы, абвясьцілі астатнім, але і ім не паверылі. Пазьней Ён паказаўся і самім Адзінаццацём, калі яны засядалі за сталом, і дакараў іх за іхняе няверства і нячуласьць сэрца, што яны не паверылі тым, хто бачыў Яго ўваскрослым. I казаў ім: "Ідзеце па ўсім сьвеце і абвяшчайце Евангельле ўсякаму стварэньню. Хто ўверыць і ахрысьціцца, будзе збаўлены, а хто ня ўверыць, будзе асуджаны. А вось знакі, якія будуць суправаджаць тых, якія ўверылі: Маім імем будуць выганяць злых духаў, будуць гаварыць новымі мовамі, будуць браць у рукі гадзюкаў, і калі б выпілі нешта атрутнае, не пашкодзіць ім. На хворых ускладуць рукі, і тыя ацалеюць". I вось, пасьля размовы з імі, Госпад быў узьняты на неба і сеў па правай руцэ Бога. А яны пайшлі і абвяшчалі ўсюды Евангельле, а Госпад дапамагаў ім і пацьвярджаў іхнія словы знакамі, якія іх суправаджалі. Амін. <em><font color="#d00505">(16:9-20)</font></em> <br>
<br>
<br>
<strong>Уваскрасеньне Хрыстова...</strong> <br>
<br>
<font color="#d00505">Пс 50.</font> <br>
<br>
<strong>Слава...: Малітвамі апосталаў... <br>
<br>
Цяпер...: Малітвамі Багародзіцы...</strong> <br>
<br>
<font color="#d00505">Зьмілуйся нада мною, Божа...: <em>(тон 6).</em></font> Анельскія хоры, убачыўшы сёньня на нябёсах нашую прыроду, зьдзівіліся невыказнаму ўзьнясеньню і казалі адзін аднаму: "Хто гэта Той, што прыходзіць?" Пазнаўшы свайго Ўладара, яны загадалі адчыніць нябесныя брамы. Разам з імі і мы славім няспынна Цябе, што маеш прыйсьці зноў у целе, як Судзьдзя ўсіх і Бог усемагутны. <br>
<br>
<strong><font color="#d00505">КАНОНЫ</font></strong> <br>
<br>
<font color="#d00505">Песьня 1 <br>
<br>
Канон 1 <em>(тон 5)</em>. Ірмас.</font> Адзінаму Збавіцелю Богу які правёў народ свой праз мора з сухімі нагамі і патапіў фараона з ягоным войскам, пяём, бо Ён уславіўся. <br>
<br>
Запяём, людзі, пераможную песьню Хрысту, што ўзьнёсься на хэрувімах і пасадзіў нас па правай руцэ Айца, бо Ён уславіўся. <br>
<br>
Убачыўшы Хадайніка між Богам і людзьмі, Хрыста, з целам на вышынях, анёлы зьдзівіліся і дружна засьпявалі пераможную песьню, бо Ён уславіўся. <br>
<br>
Богу, які аб'явіўся на Сынайскай гары і даў закон багавідцу Майсею, і на гары Аліўнай узьнёсься цялесна, пяём, бо Ён уславіўся. <br>
<br>
<font color="#d00505">Багародзічны:</font> Усячыстая Маці Божая, малі няспынна Бога, што прыняў цела ад Цябе, не адлучыўшыся ад улоньня Айца, каб Ён збавіў ад усякіх нягодаў стварэньні свае. <br>
<br>
<font color="#d00505">Канон 2<em> (тон 4)</em>. Ірмас.</font> Адчыню вусны мае, і напоўняцца Духам; і слова скажу ў гонар Уладаркі Маці, сьвяткуючы сьветлую ўрачыстасьць і славячы радасна ў песьнях цуды Яе. <br>
<br>
Ты, Хрысьце і Творча ўсіх, несьмяротны прыродаю, уваскрос на трэці дзень, зьявіўся адзінаццацём апосталам і ўсім вучням Тваім, і ўзьнёсься на хмары да Айца. <br>
<br>
Боганатхнёны Давід усклікае ў песьні: "Узышоў Госпад на неба пад радасныя воклікі і гучаньне трубаў, узьняўся да Айца, Уладара сьвятла". <br>
<br>
<strong>Слава...:</strong> Ты, Госпадзе, сваімі мукамі і ўваскрасеньнем абнавіў сьвет, што састарэў у грахох; і ўзышоў на хмары да нябёсаў. Слава сіле Тваёй. <br>
<br>
<strong>Цяпер...:</strong> Ты, усебеззаганная Ўладарка, нарадзіла Ўладара ўсіх, які дабравольна пацярпеў і, узяўшы з сабою цела, узышоў да свайго Айца, якога не пакідаў. <br>
<br>
<font color="#d00505">Катавасія.</font> Агорнуты боскай хмараю, заіклівы Майсей абвясьціў Богам напісаны закон; страсянуўшы твань з вачэй сэрца свайго, ён убачыў Таго, хто ёсьць, і, навучаны Духам розуму, усхваліў Яго ў натхнёных песьнях. <br>
<br>
<br>
<font color="#d00505">Песьня 3 <br>
<br>
Канон 1 <em>(Тон 5)</em>. Ірмас.</font> Сілаю Крыжа Твайго, Хрысьце, умацуй мой розум, каб мне ў песьнях славіць Тваё збавеннае ўзьнясеньне. <br>
<br>
Ты ўзьнёсься, Жыцьцядаўча Хрысьце, да Айца, і ўзьняў з сабою род наш людзкі, у невыказнай добрасардэчнасьці Тваёй. <br>
<br>
Хоры анельскія, Збавіцелю, убачыўшы людзкую прыроду, што з Табою ўзыходзіць на неба, сумеліся і ўсхвалілі Цябе. <br>
<br>
Анельскія хоры сумеліся, Хрысьце, убачыўшы, як Ты цялесна ўзьнёсься, і ўсхвалілі Тваё сьвятое ўзьнясеньне. <br>
<br>
Ты, Хрысьце, узнавіў сатлелую людзкую прыроду і ўзьнясеньнем сваім узьнёс яе, і нас з сабою праславіў. <br>
<br>
<font color="#d00505">Багародзічны:</font> Малі няспынна, Усячыстая, Таго, хто выйшаў з улоньня Твайго, за вызваленьне ад спакусы тых, што славяць Цябе як Божую Маці. <br>
<br>
<font color="#d00505">Канон 2 <em>(тон 4)</em>. Ірмас.</font> У боскай славе Тваёй, Багародзіца, жывая і невычэрпная Крыніца, умацуй аднадушны хор песьняроў Тваіх і зрабі іх дастойнымі вянцоў славы. <br>
<br>
"Адчыніце нябесныя брамы, бо вось ідзе Хрыстос, Уладар усяго стварэньня, апрануты ў зямное цела!" – ніжэйшыя сілы казалі вышэйшым. <br>
<br>
Знайшоўшы Адама, які быў спакушаны зьмяёю, і апрануўшыся ў яго, Ты, Хрысьце, узышоў на неба і сеў па правай руцэ Айца, як роўнапасадны, пад гучаньне песьняў анельскіх, што славілі Цябе. <br>
<br>
<strong>Слава...:</strong> Зямля сьвяткуе і цешыцца, і радуецца неба, з-за ўзьнясеньня Творцы ўсяго стварэньня, які воляю зьяднаў разьяднанае. <br>
<br>
<strong>Цяпер...:</strong> Ты, Маці Дзева ўсячыстая, нарадзіла Пераможцу сьмерці, адзінага несьмяротнага Бога. Малі Яго няспынна, каб Ён умярцьвіў мае забойчыя пажаданьні і збавіў мяне. <br>
<br>
<font color="#d00505">Катавасія.</font> Некалі пакорлівая малітва прарочыцы Ганны ў скрусе сэрца да Ўсемагутнага Бога разьвязала путы няплоднага ўлоньня і пасароміла гордасьць і пыху пладавітае. <br>
<br>
<br>
<font color="#d00505">Сядальная песьня <em>(тон 8).</em></font> Сеўшы на хмары, Ты пакінуў сьвет дзеля тых, што на зямлі, узышоў на неба і сеў па правай руцэ Айца, як адзінасутны з Ім і з Духам. Хоць Ты і зьявіўся ў целе, але застаўся нязьменным. Дзеля гэтага чакаем спаўненьня ўсяго, калі прыйдзеш зноў на зямлю судзіць сьвет. Справядлівы Судзьдзя; Госпадзе, пашкадуй душы нашыя і, як міласэрны Бог, дай адпушчэньне правінаў слугам Тваім. <br>
<br>
<br>
<font color="#d00505">Песьня 4 <br>
<br>
Канон 1 <em>(тон 5)</em>. Ірмас.</font> Я пачуў, Госпадзе, вестку аб сіле Крыжа, якім рай быў адчынены, і ўсклікнуў: "Слава сіле Тваёй, Госпадзе!" <br>
<br>
Ты, Уладару анёлаў, узьнёсься ў славе і паслаў нам ад Айца Пацяшыцеля. Таму клічам: "Слава, Хрысьце, узьнясеньню Твайму!" <br>
<br>
Анельскія хоры дзіву даліся, калі Збавіцель узышоў з целам да Айца, і ўсклікнулі: "Слава, Хрысьце, узьнясеньню Твайму!" <br>
<br>
Анельскія хоры ўсклінулі вышэйшым сілам: "Адчыніце брамы Хрысту, Уладару нашаму, якога славім разам з Айцом і Духам!" <br>
<br>
<font color="#d00505">Багародзічны:</font> Дзева нарадзіла бяз болю і засталася Дзеваю. Яна сталася Маці, якую мы славім, усклікаючы: "Радуйся, Багародзіца!" <br>
<br>
<font color="#d00505">Канон 2 <em>(Тон 4)</em>. Ірмас.</font> Хрыстос, Бог спрадвечны, што сядзіць у славе на боскім пасадзе, прыходзіць на хуткай хмары і нятленнай рукою збаўляе тых, што клічуць: "Слава, Хрысьце, сіле Тваёй". <br>
<br>
Ісус Жыцьцядаўца, прыняўшы тых, каго палюбіў, узыходзіць на Аліўную гару і, блаславіўшы іх, на хмары ўзносіцца да Айца, чыйго ўлоньня не пакідаў. <br>
<br>
Увесь бачны і нябачны сьвет сьвяткуе, анёлы радасна пяюць і людзі няспынна славяць узьнясеньне Таго, хто ў дабрыні сваёй захацеў цялесна зьяднацца з намі. <br>
<br>
<strong>Слава...:</strong> Ісусе ўсемагутны, Госпадзе чалавекалюбны, Ты разбурыў уладу сьмерці, дараваў усім несьмяротнасьць і ўзьнёсься ў славе ў прысутнасьці пачэсных вучняў Тваіх. <br>
<br>
<strong>Цяпер...:</strong> Блаславёнае ўлоньне Твар, Усебеззаганная: Ты ўдастоілася зьмясьціць Таго, хто спустошыў пекла: Малі Яго, каб Ён збавіў тых, што славяць Цябе. <br>
<br>
<font color="#d00505">Катавасія.</font> Ты, Уладару ўладароў, Адзіны ад Адзінага, Слова, што выходзіць ад Айца беспачатнага, паслаў роўнамоцнага свайго Духа апосталам Тваім, якія Табе як Дабрачынцу пяюць: "Слава сіле Тваёй, Госпадзе!" <br>
<br>
<font color="#d00505">Песьня 5 <br>
<br>
Канон 1 <em>(тон 5)</em>. Ірмас.</font> Зранку клічам Цябе, Госпадзе: "Збаў нас, бо Ты Бог наш, апроч Цябе іншага бога ня знаем!" <br>
<br>
Напоўніўшы ўсё радасьцю, Ты ўзышоў з целам жыць да вышэйшых сілаў. <br>
<br>
Анёлы, убачыўшы, як Ты быў узьнесены, усклікнулі: "Адчыніце брамы Ўладару нашаму!" <br>
<br>
Апосталы ўбачылі ўзьнясеньне Збавіцеля і з трымценьнем усклікнулі: "Уладару наш, Слава Табе!" <br>
<br>
<font color="#d00505">Багародзічны:</font> Славім, Цябе, Багародзіца, што засталася пасьля родаў Дзеваю, бо Ты нарадзіла насьвет у целе Бога-Слова. <br>
<br>
<font color="#d00505">Канон 2 <em>(тон 4)</em>. Ірмас.</font> Усё стварэньне сумелася, убачыўшы боскую славу Тваю: Ты, Дзева, што мужа ня знала, мела ва ўлоньні Бога ўсіх, і нарадзіла спрадвечнага Сына, які дае супакой усім, што славяць Цябе. <br>
<br>
Зьнішчыўшы сьмерцю сьмерць, Ты, Госпадзе, узяў з сабою тых, каго Ты любіў, і ўзышоў на сьвятую Аліўную гару, адкуль Ты, Хрысьце, на хмары ўзьняўся да Айца. <br>
<br>
Дзіўнае Тваё нараджэньне, Жыцьцядаўча, дзіўнае ўваскрасеньне з мёртвых, дзівоснае Тваё ўзьнясеньне на Аліўнай гары, вобразам якога была калясьніца Ільлі, што ўзьнялася да неба. Славім Цябе ў песьнях, Чалавекалюбча. <br>
<br>
<strong>Слава...:</strong> Анёлы сказалі апосталам, якія працягвалі глядзець: "Мужы галілейскія, што вы глядзіце, чаму дзівіцеся ўзьнясеньню Хрыста Жыцьцядаўца? Ён прыйдзе зноў на зямлю судзіць сьвет, як справядлівы Судзьдзя". <br>
<br>
<strong>Цяпер...:</strong> Хрыстос, які захаваў Цябе, Божая Маці, Дзеваю пасьля родаў, узьнёсься да Айца свайго, якога не пакідаў, хоць і прыняў ад Цябе адухоўленае цела ў вялікай міласэрнасьці сваёй. <br>
<br>
<font color="#d00505">Катавасія.</font> Як дасканалае ачышчэньне ад грахоў, прыміце, сьветлыя дзеці Царквы, палымяную расу Духа. Сёньня з Сыёну выйшлі новы закон і ласка Духа ў выглядзе вогненных языкоў. <br>
<br>
<font color="#d00505">Песьня 6 <br>
<br>
Канон 1 <em>(тон 5)</em>. Ірмас.</font> Бездань агарнула мяне, зьвер марскі стаўся мне магілаю, але я паклікаў Цябе, чалавекалюбны Госпадзе, і правіца Твая збавіла мяне. <br>
<br>
Апосталы ўсьцешыліся, убачыўшы, як сёньня Творца ўзьнімаецца на хмарах. У непахіснай надзеі атрымаць Духа, яны са страхам усклікнулі: "Слава ўзьнясеньню Твайму!" <br>
<br>
Анёлы сталі перад вучнямі Тваімі, Хрысьце, і ўсклікнулі: "Вы бачылі, як Хрыстос узышоў цялесна на неба. Гэтаксама Ён прыйдзе зноў як праведны Судзьдзя ўсіх". <br>
<br>
Калі нябесныя сілы ўбачылі, як Ты, Збавіцелю наш, узыходзіш цялесна на неба, яны ўсклікнулі: "Вялікае чалавекалюбства Тваё, Уладару!" <br>
<br>
<font color="#d00505">Багародзічны:</font> Кустом незгаральным, Гарою і Лесьвіцай адухоўленаю, і Брамаю нябеснаю дастойна завем Цябе, Марыя слаўная, верных Пахвала. <br>
<br>
<font color="#d00505">Канон 2 <em>(тон 4)</em>. Ірмас.</font> На гэтую боскую і пачэсную ўрачыстасьць Божай Маці, прыйдзіце, усе багамудрыя, пляскайце ў далоні і слаўце Таго, хто нарадзіўся ад Яе. <br>
<br>
Хай хмары льюць нам згары вечную радасьць, бо вось Хрыстос на хмары, быццам на хэрувімах, да Айца свайго сёньня ўзыходзіць. <br>
<br>
Зьявіўшыся ў целе, Ты, Добры Чалавекалюбча, сабраў у адно разьяднаных, і ўзнёсься на неба ў прысутнасьці вучняў Тваіх. <br>
<br>
<strong>Слава...:</strong> "Чаму чырвоная вопратка ў Таго, хто ўзяў на сябе цяжар цела?" – сьвятыя анёлы казалі між сабою, убачыўшы Хрыста, які насіў на сабе знакі сваіх пачэсных і боскіх пакутаў. <br>
<br>
<strong>Цяпер...:</strong> Славім у песьнях, Дзева, Тваё зачацьце, славім Тваё невыказнае сынараджэньне, якім мы, Чыстая, выбавіліся ад тленнасьці і злосьці, і ад змрочнае пякельнае няволі. <br>
<br>
<font color="#d00505">Катавасія.</font> Ты, Хрысьце Ўладару, нашае ачышчэньне і збаўленьне, зазьзяў ад Дзевы і, быццам прарока Ёну з нутра марскога зьвера, вызваліў ад тленнасьці ўвесь заняпалы Адамаў род. <br>
<br>
<br>
<font color="#d00505">Кандак <em>(тон 6).</em></font> Споўніўшы справу нашага збаўленьня і зьяднаўшы зямное з нябесным, Ты ўзьнёсься ў славе, Хрысьце Божа наш, не адлучыўшыся ад нас, але неразлучна прабываючы з намі і кажучы тым, што любяць Цябе: "Я з вамі, і ніхто ня зможа нічога супраць вас". <br>
<br>
<font color="#d00505">Ікас.</font> Пакінем на зямлі зямныя клопаты, і ўсё, што стаецца попелам і пылам, і ўздымем на вышыні нашыя вочы, думкі і пачуцьці. Глянем на браму нябесную, уявім, што мы на Аліўнай гары і ўзіраемся на Збавіцеля, які ўзносіцца на хмары. Вось Госпад узыходзіць на неба, і ў сваёй шчодрасьці раздае дары апосталам. Як Айцец сыноў, Ён суцяшае, умацоўвае і настаўляе іх, і кажа: "Не пакідаю вас саміх: Я з вамі, і ніхто ня зможа нічога супраць вас". <br>
<br>
<font color="#d00505">Песьня 7 <br>
<br>
Канон 1 <em>(тон 5)</em>. Ірмас.</font> У печы вогненнай збавіў юнакоў, якія славілі Яго, блаславёны Бог Айцоў нашых. <br>
<br>
На сьветлай хмары ўзьнёсься і збавіў сьвет блаславёны Бог айцоў нашых. <br>
<br>
Узяўшы на плечы заблудную чалавечую прыроду, Ты, Збавіцелю, узьнёсься і прынес яе Богу і Айцу. <br>
<br>
Узышоў у целе да бесьцялеснага Айца блаславёны Бог айцоў нашых. <br>
<br>
Ты ўзяў амярцьвелую грахом нашу прыроду і занёс яе Твайму адзінасутнаму Айцу. <br>
<br>
<font color="#d00505">Багародзічны:</font> Сам стварыўшы Багародзіцу Дзеву, ад Яе нарадзіўся блаславёны Бог айцоў нашых. <br>
<br>
<font color="#d00505">Канон 2 <em>(тон 4)</em>. Ірмас.</font> Мужныя і багамудрыя юнакі не захацелі служыць стварэньню замест Творцы і, вогненнае выпрабаваньне за нішто палічыўшы, радасна сьпявалі: "Усяхвальны Госпад і Бог айцоў, блаславёны Ты". <br>
<br>
Сьветлая Хмара прыняла Цябе, Госпадзе, Сьвятло існае, і ўзьняла ад зямлі ў невыказны спосаб. Нябесныя хоры і апосталы ўславілі Цябе ў песьнях, кажучы: "Божа, блаславёны Ты!" <br>
<br>
Пляскайма ў далоні, цешачыся з Узьнясеньня Хрыстовага, і ўсклікайма: "Бог узьнёсься пад гучаньне трубаў і сеў па правай руцэ Айца, як роўнапасадны на ўсе вякі". <br>
<br>
<strong>Слава...:</strong> Калісьці вялікі Майсей у песьні ўсклікнуў: "Хай анёлы ў небе пакланяюцца Хрысту, як Уладару ўсіх!" Мы ж клічам: "Божа айцоў нашых, Госпадзе, блаславёны Ты!" <br>
<br>
<strong>Цяпер...:</strong> Слаўны цуд! Як гэта Ты, Поўная Божае ласкі, зьмясьціла ў сабе Бога незьмяшчальнага, які, каб ажывіць чалавека, зьбеднеў, прыняўшы цела, і сёньня ў вялікай славе ўзьнёсься на неба. <br>
<br>
<font color="#d00505">Катавасія.</font> Гучаньне музыкі клікала на пакланеньне залатому бяздушнаму ідалу. Праменная ж ласка Пацяшыцеля ўздымае нас, і мы ўсклікаем: "Тройца адзіная, роўнасільная, беспачатная, блаславёная Ты!" <br>
<br>
<font color="#d00505">Песьня 8 <br>
<br>
Канон 1 <em>(тон 5)</em>. Ірмас.</font> Сына і Бога, які спрадвеку нарадзіўся ад Айца, і ў апошні час прыняў цела ад Дзедвы Маці, сьвятары, слаўце ў песьнях, людзі, узьвялічвайце праз усе вякі. <br>
<br>
Жыцьцядаўца Хрыста, які ў дзьвюх прыродах узьняўся ў славе на неба і сеў побач з Айцом, сьвятары, слаўце ў песьнях, людзі, узьвялічвайце праз усе вякі. <br>
<br>
Цябе, Збавіцелю, які вызваліў стварэньне з ідальскае няволі, і прадставіў яго свабодным Твайму Айцу, славім і ўзьвялічваем праз усе вякі. <br>
<br>
<font color="#d00505">Багародзічны:</font> Ты, Багародзіца чыстая, явілася вышэйшай за неба, бо ва ўлоньні Тваім насіла Таго, хто сядзіць на хэрувімах і якога разам з анельскімім сіламі мы, людзі, славім праз усе вякі. <br>
<br>
<font color="#d00505">Канон 2 <em>(тон 4)</em>. Ірмас.</font> Народжаны ад Багародзіцы набожных юнакоў у печы выбавіў; тады вобразна, а цяпер дзейсна натхняе Ён увесь сьвет пяяць: "Слаўце, усе стварэньні, Госпада і ўзьвялічвайце Яго на ўсе вякі". <br>
<br>
Анёлы зьявіліся апосталам у дзень Узьнясеньня і сказалі ім: "Што вы стаіце, гледзячы на неба? Той, хто ўзьняўся, прыйдзе зноў на зямлю судзіць людзей, як адзіны справядлівы Судзьдзя". <br>
<br>
Узьвялічым Бога, злучым галасы ў адзін хор хвалы, будзем пяяць, скакаць і пляскаць у далоні: Бог наш узьняўся зноў ад зямлі на неба, а анёлы і арханёлы пелі хвалу Ўладару і Творцы ўсіх. <br>
<br>
Бласлаўляем Айца, і Сына, і Сьвятога Духа, Госпада. <br>
<br>
Прырода наша, што калісь заняпала, была ўзьнятая вышэй за анёлаў і пасаджаная на пасадзе Боскім вышэй за ўсякае разуменьне. Дык хадзеце, будзем сьвяткаваць і клікаць: "Блаславіце, усе стварэньні, Госпада і ўзьвялічвайце Яго праз усе вякі". <br>
<br>
<strong>Цяпер...:</strong> Сын Твой, Багародзіца, што паланіў крыжом сьмерць, уваскрос на трэці дзень, зьявіўшыся вучням сваім, і ўзьняўся на неба. Дзеля гэтага разам з анелькім сіламі і мы пакланяемся, славім і ўзьвялічваем Цябе праз усе вякі. <br>
<br>
Хвалім, бласлаўляем і пакланяемся Табе, Госпадзе, пеючы і ўзьвялічваючы Цябе праз усе вякі. <br>
<br>
<font color="#d00505">Катавасія.</font> Тройчы сьветлы вобраз Боскай велічы разрывае путы і вылівае расу на полымя. Юнакі славяць Яго і ўсё стварэньне бласлаўляе, як Дабрачынца, адзінага Збавіцеля і Творцу ўсяго. <br>
<br>
<font color="#d00505">Песьня 9 <br>
<br>
Замест "Больш годную пашаны..." сьпяваюцца асобыя прыпевы. <br>
<br>
Першы прысьпеў:</font> Узьвялічвай, душа мая, Хрыста Жыцьцядаўца, што ўзьнёсься ад зямлі на неба. <br>
<br>
<font color="#d00505">Канон 1 <em>(тон 5)</em>. Ірмас.</font> Цябе, Маці Божую, што, вышэй за ўсякія словы і розум, у невыказны спосаб нарадзіла ў часе Спрадвечнага, мы, верныя, аднадушна ўзьвалічваем. <br>
<br>
Апосталы, агорнутыя страхам, узьвялічылі Цябе, калі ўбачылі, як Ты, Збавіцелю сьвету, Хрысьце Божа, у Боскі спосаб узьнімаўся на неба. <br>
<br>
Калі анёлы, Хрысьце, убачылі на вышыні Тваё абагаўлёнае цела, яны казалі адзін аднаму: "Сапраўды гэта – Бог наш". <br>
<br>
Нябесныя хоры, убачыўшы, як Ты, Хрысьце Божа, узьнімаўся на хмары, усклікнулі: "Адчыніце брамы Ўладару славы!" <br>
<br>
Цябе, які зышоў да апошніх канцоў зямлі, збавіў чалавека і ўзвысіў яго ўзьнясеньнем Тваім, узьвялічваем. <br>
<br>
<font color="#d00505">Багародзічны.</font> Радуйся, Багародзіца, Маці Хрыста Бога, якога Ты нарадзіла і якога, бачыўшы, як Ён узносіўся на неба, разам з апосталамі ўзьвялічыла. <br>
<br>
<font color="#d00505">Другі прысьпеў:</font> Анёлы, убачыўшы ўзыход Уладара, жахнуліся: як гэта Ён у славе ўзносіцца ад зямлі да неба. <br>
<br>
<font color="#d00505">Канон 2 </font><em><font color="#d00505">(тон 4)</font></em><font color="#d00505">. Ірмас.</font> Усе народжаныя на зямлі хай усьцешацца, прасьветленыя Духам. Хай сьвяткуюць бесьцялесныя анельскія хоры і ўшануюць урачыстасьць Божае Маці, і хай пяюць: "Радуйся, усеблаславёная Багародзіца, чыстая заўсёды Дзева!" <br>
<br>
Дар, што пераўзыходзіць усякае разуменьне! О, страшны цуд! Госпад узьнёсься ад зямлі на неба і паслаў вучням сваім Духа Сьвятога, які прасьвятліў іхні розум і ахінуў полымем ласкі. <br>
<br>
Госпад сказаў грамадзе вучняў сваіх: "Заставайцеся ў Ерусаліме, пакуль Я пашлю вам іншага Суцяшальніка, роўнапасаднага і роўнапачэснага з Айцом і Мною; глядзіце, як Ён лунае ў небе і набліжаецца на сьветлай хмары". <br>
<br>
<strong>Слава...:</strong> Веліч Таго, хто дабравольна зьбяднеў, прыняўшы цела, узьнялася вышэй за нябёсы, і наша заняпалая прырода праславілася, сеўшы побач з Айцом. Дык сьвяткуйма аднагалосна, весела сьпявайма і, поўныя радасьці, пляскайма ў далоні. <br>
<br>
<strong>Цяпер...:</strong> Сьвятло ад спрадвечнага Сьвятла з Цябе, Усебеззаганная, зазьзяла, цемру бязбожжа разагнала і прасьвятліла тых, што спалі ў ночы. Дзеля гэтага мы ўсе Цябе, як і належыцца, вечна ўзьвялічваем. <br>
<br>
<font color="#d00505">Катавасія.</font> Радуйся, Уладарка, пахвала дзеваў і матак; ніякія красамоўныя вусны ня ў стане належна ўславіць Цябе, і розум бясьсільны зразумець сынараджэньне Тваё. Дзеля гэтага мы ўсе суладна Цябе славім. <br>
<br>
<br>
<font color="#d00505">Экзапастыляр (тон 2).</font> У прысутнасьці вучняў Тваіх Ты, Хрысьце, узьнёсься і сеў побач з Айцом; анёлы ляцелі перад Табою і ўсклікалі: "Адчыніце брамы, адчыніце, бо вось Уладар узыходзіць да спрадвечнага Сьвятла славы". <br>
<br>
<br>
<strong><font color="#d00505">Пахвальныя псалмы</font></strong> <br>
<br>
<font color="#d00505"><em>(Тон 1).</em></font> Засьпявайма, жыхары зямлі, анёльскую песьню Богу, якога носяць на пасадзе славы, усклікаючы: "Сьвяты Ты, Ойча нябесны, і Слова спрадвечнае, і Духу ўсесьвяты!" <em><font color="#d00505">(Двойчы)</font></em> <br>
<br>
Князі анёльскія, гледзячы на Тваё, Збавіцелю, узьнясеньне, сумеліся і пыталіся адзін у аднаго: "Што гэта мы бачым? На выгляд чалавек у целе, а ўзыходзіць, як Бог, вышэй за нябёсы!" <br>
<br>
Галілейцы, якія глядзелі, як Ты, Слова, на Аліўнай гары ўзьнёсься ў целе, пачулі ад анёлаў: "Чаго стаіце і дзівіцеся? Ён прыйдзе зноў у целе, як вы Яго цяпер бачылі". <br>
<br>
<strong>Слава... цяпер...</strong> <br>
<br>
<font color="#d00505"><em>(Тон 2).</em></font> Нарадзіўся Ты, Божа наш, як захацеў, зьявіўся нам з уласнае волі Тваёй, пацярпеў цялесна і з мёртвых уваскрос, перамогшы сьмерць. Споўніўшы ўсё, Ты ўзьнёсься ў славе і паслаў Боскага Духа, каб нам хваліць і славіць у песьнях Боства Тваё. <br>
<br>
<br>
<font color="#d00505">Пасьля Вялікага ўслаўленьня: <br>
<br>
Трапар <em>(тон 4).</em></font> Узьнёсься Ты ў славе, Хрысьце Божа наш, узрадаваўшы вучняў Тваіх абяцаньнем Сьвятога Духа, і ўмацаваўшы іх Тваім блаславеньнем, бо Ты – Сын Божы, Збавіцель сьвету. 