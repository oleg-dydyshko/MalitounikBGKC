<!DOCTYPE HTML><font color="#d00505"><strong>ГАДЗІНА 6<br>
У ВЯЛІКІ ПОСТ</strong></font><br>
<br>
<strong><font color="#d00505">Сьвятар:</font></strong> Блаславёны Бог наш спрадвеку, цяпер і заўсёды, і на вякі вякоў.<br>
<br>
<font color="#d00505"><strong>Людзі:</strong></font> Амін. Слава Табе, Божа наш, слава Табе.<br>
<br>
Уладару нябесны, Суцяшальнiку, Духу праўды, Ты ўсюды прысутны і ўсё напаўняеш. Скарбніца дабра i жыцьця Падаўча, прыйдзі і пасяліся ў нас, і ачысьці нас ад усяго благога, і збаў, Добры, душы нашы.<br>
<br>
Сьвяты Божа, Сьвяты Моцны, Сьвяты Несьмяротны, зжалься над намі. <em><font color="#d00505">(Тройчы)</font></em><br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Усесьвятая Тройца, зжалься над намі: Госпадзе, ачысьці грахі нашы; Уладару, даруй бясчынствы нашы; Сьвяты, наведай і аздараві немачы нашы дзеля Твайго імя.<br>
<br>
Госпадзе, зьмілуйся. <em><font color="#d00505">(Тройчы)</font></em><br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Ойча наш, каторы ёсьць у небе, сьвяціся імя Тваё, прыйдзі валадарства Тваё, будзь воля Твая як у небе, так і на зямлі. Хлеба нашага штодзённага дай нам сёньня, і адпусьці нам грахі нашы, як і мы адпускаем вінаватым нашым; і ня ўводзь нас у спакусу, але збаў нас ад злога.<br>
<br>
<strong><font color="#d00505">Сьвятар:</font></strong> Бо Тваё валадарства і сіла, і слава, Айца, і Сына, і Сьвятога Духа, цяпер і заўсёды і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
Госпадзе, зьмілуйся. <font color="#d00505"><em>(12 разоў)</em></font><br>
<br>
<strong>Слава... цяпер...</strong><br>
<br>
Прыйдзiце, паклонімся Ўладару нашаму Богу.<br>
<br>
Прыйдзіце, паклонімся і прыпадзем да Хрыста, Уладара нашага і Бога.<br>
<br>
Прыйдзіце, паклонімся і прыпадзем да самога Хрыста, Уладара і Бога нашага.<br>
<br>
<br>
<font color="#d00505"><strong>Псалом 53</strong> <em>(у панядзелак і чацьвер)</em></font><br>
<br>
Божа, дзеля імя Твайго збаў мяне, і сілаю Тваёю судзі мяне.<br>
<br>
Пачуй, Божа, малітву маю, прыхілі вуха Твае для голасу вуснаў маіх.<br>
<br>
Бо вось гордыя паўсталі супраць мяне і гвалтаўнікі шукаюць душы маёй, і ня маюць Бога перад сабою.<br>
<br>
Але Бог памагае мне, і Госпад – заступнік душы маёй.<br>
<br>
Ты адплоціш за зло ворагам маім: у справядлівасьці Тваёй зьнішчы іх.<br>
<br>
Ахвотна прынясу ахвяру Табе, і буду славіць імя Тваё добрае, Госпадзе.<br>
<br>
Бо Ты выбавіў мяне ад усялякай бяды, і вочы мае бачылі сорам ворагаў маіх.<br>
<br>
<br>
<strong><font color="#d00505">Псалом 54</font></strong> <em><font color="#d00505">(у аўторак і пятніцу)</font></em><br>
<br>
Пачуй, Госпадзе, малітву маю, i не пагардзi просьбаю маёю.<br>
<br>
Глянь на мяне і пачуй мяне: мучуся я ў бядзе маёй, хвалююся я ад голасу ворага і ад перасьледу грэшніка.<br>
<br>
Бо яны ўзводзяць на мяне няшчасьці і ў гневе паўстаюць на мяне.<br>
<br>
Сэрца маё поўнае трывогі, і страх сьмяротны апанаваў мяне.<br>
<br>
Страх і трапятаньне прыйшлі на мяне, і жах сьмерці абняў мяне.<br>
<br>
I кажу: калi б меў крылы, як голуб, я б паляцеў i супачыў.<br>
<br>
Уцёк бы далёка і пасяліўся бы ў пустыні. Шукаў бы сховішча ад буры і ад навальніцы.<br>
<br>
Разгані іх, Госпадзе, і разьдзялі языкі iх, бо бачу гвалт і разлад у горадзе.<br>
<br>
Удзень і ўночы ходзяць яны вакол па мурах ягоных, а ўнутры яго – беззаконьне i крыўда.<br>
<br>
Сярод яго пастка i згуба, мана і крывадушнасьць не зыходзяць з вуліц яго.<br>
<br>
Калі б мяне скрыўдзіў вораг, я б лягчэй гэта перажыў, схаваўся бы ад яго.<br>
<br>
Але ж ты быў маім прыяцелем, сябрам i давераным:<br>
<br>
3 табою я жыў у салодкай зажыласьці, разам хадзілі мы ў дом Божы.<br>
<br>
Сьмерць нечакана прыйдзе на іх, і сыдуць жывыя ў бездань, бо дамы і нутры іх поўныя злосьці.<br>
<br>
Я ж буду клікаць Бога, і Госпад захавае мяне ад загубы.<br>
<br>
Вечарам, раніцай і ў поўдзень буду жаліцца і ўздыхаць, i Ён пачуе голас просьбы маёй.<br>
<br>
Захавае ў бясьпецы душу маю ад напасьнікаў, бо многа тых, што супраць мяне.<br>
<br>
Бог пачуе і ўпакорыць іх, – Той, што пануе вечна: бо яны не пакаюцца, Бога не баяцца.<br>
<br>
Узнялі руку сваю на прыяцеляў, не датрымалі саюзу.<br>
<br>
Вусны іх мякчэйшыя за масла, а сэрцы іх скорыя да бітвы.<br>
<br>
Словы іх больш пяшчотныя за аліву, а ў сапраўднасьці ж гэта вострыя мячы.<br>
<br>
Ускладзі клопат твой на Госпада і Ён падтрымае цябе: не дазволіць ніколі праведніку пахіснуцца.<br>
<br>
Ты ж, Госпадзе, зьвядзі іх у бездань загубы: людзі лютыя і здраднікі не дажывуць да паловы дзен сваіх.<br>
<br>
Ты ж, Госпаде, надзея мая.<br>
<br>
<br>
<strong><font color="#d00505">Псалом 90</font></strong> <em><font color="#d00505">(у сераду)</font></em><br>
<br>
Ты, што жывеш пад апекаю Ўсявышняга і ў цені Ўсемагутнага прабываеш,<br>
<br>
Скажаш Госпаду: Ты маё прыстанішча, мая абарона, Бог мой, i на Цябе спадзяюся.<br>
<br>
Ён выбавіць цябе ад сецяў лаўца і ад наглай загубы.<br>
<br>
Ён пакрые цябе пёрамi сваімі і пад крыламi Яго ты знойдзеш прытулак.<br>
<br>
Не збаішся жахаў начных, ні стралы, што ляціць удзень;<br>
<br>
Ні страху, што крыецца поцемкам; ні мору, што ў поўдзень пустошыць.<br>
<br>
I хоць бы тысячы палі побач з табою, i дзесяткі тысяч па правай руцэ тваёй,<br>
<br>
Цябе нішто не кране, бо вернасьць Яго – твой шчыт і панцыр.<br>
<br>
Ты толькі глянеш навокал, і ўбачыш адплату грэшнікам.<br>
<br>
Бо ты сказаў: Госпад мая абарона, – і Ўсявышняга выбраў сваім прыстанкам.<br>
<br>
Ніякая бяда не сустрэне цябе, і пошасьць не наблізіцца да жыльля твайго.<br>
<br>
Ён загадае анёлам сваім аб табе, каб сьцераглі цябе, куды б ты не ішоў.<br>
<br>
На руках сваіх панясуць цябе, каб не спатыкнуцца аб камень назе тваёй.<br>
<br>
На аспіда і вужа наступіш і патопчаш льва і зьмяю.<br>
<br>
«Таму, што ён палюбіў Мяне, Я выбаўлю яго i абараню яго, бо ён пазнаў імя Маё.<br>
<br>
Будзе клікаць Мяне і Я адгукнуся яму; буду з iм у дзень суму, выбаўлю яго і ўслаўлю яго.<br>
<br>
Доўгiм жыцьцём напоўню яго i дам яму бачыць збаўленьне Маё».<br>
<br>
<strong>Слава... цяпер...</strong><br>
<br>
Алілуя, алілуя, алілуя. Слава Табе, Божа. <font color="#d00505"><em>(Тройчы)</em></font><br>
<br>
Госпадзе, зьмілуйся. <font color="#d00505"><em>(Тройчы)<br>
<br>
<br>
У Вялікі пост пасьля «Госпадзе, зьмілуйся» чытаецца адпаведная </em></font><strong><font color="#d00505"><em>катызма Псалтыра</em></font></strong><font color="#d00505"><em> паводле ўставу (гл. тут→).</em></font> <br>
<br>
<br>
<em><font color="#d00505">Пасьля яе:<br>
<br>
(Тон 2)</font></em> Хрысьце Божа, што ў шосты дзень і гадзіну прыбіў да крыжа грэх, учынены Адамам у раі, разарві рукапісаньне грахоў нашых i збаў нас. <em><font color="#d00505">(Людзі сьпяваюць, сьвятар у гэты час стаіць на каленях)<br>
<br>
Верш.</font></em> Выслухай, Божа, малітву маю і не адкінь просьбы маёй. <em><font color="#d00505">(Сьвятар чытае стоячы, людзі стаяць на каленях)</font></em><br>
<br>
Хрысьце Божа, што ў шосты дзень і гадзіну прыбіў да крыжа грэх, учынены Адамам у раі, разарві рукапісаньне грахоў нашых i збаў нас.<br>
<br>
<em><font color="#d00505">Верш.</font></em> Я Бога клічу і Бог пачуе мяне.<br>
<br>
Хрысьце Божа, што ў шосты дзень і гадзіну прыбіў да крыжа грэх, учынены Адамам у раі, разарві рукапісаньне грахоў нашых i збаў нас.<br>
<br>
<strong>Слава... цяпер...</strong><br>
<br>
<em><font color="#d00505">Багародзічны.</font></em> Ня маем сьмеласьці з прычыны шматлікасьці нашых грахоў,* але Ты, Багародзiца Дзева, малі Таго, хто нарадзіўся ад Цябе:* многа можа малітва Маці да міласэрнасьці Ўладара.* Не пагардзі просьбамі грэшных, Усячыстая,* бо міласэрны і здольны нас збавіць Той, хто захацеў дабравольна пацярпець за нас.<br>
<br>
<br>
<em><font color="#d00505">На гэтым месцы бывае <strong>чытаньне трапара, пракімена, урыўку Сьвягога пісаньня і 2-га пракімена</strong> (Гл.: Трыёдзь посная→).</font></em><br>
<br>
<br>
Хутка пашлі даброты Твае, Госпадзе, бо мы вельмі зьбяднелі. Памажы нам, Божа Збавіцелю наш, дзеля славы імя Твайго; Госпадзе, збаў нас і ачысьці грахі нашы дзеля Твайго імя.<br>
<br>
Сьвяты Божа, Сьвяты Моцны, Сьвяты Несьмяротны, зжалься над намі. <font color="#d00505"><em>(Тройчы)</em></font><br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Усесьвятая Тройца, зжалься над намі: Госпадзе, ачысьці грахі нашы; Уладару, даруй бясчынствы нашы; Сьвяты, наведай і аздараві немачы нашы дзеля Твайго імя.<br>
<br>
Госпадзе, зьмілуйся. <font color="#d00505"><em>(Тройчы)</em></font><br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Ойча наш, каторы ёсьць у небе, сьвяціся імя Тваё, прыйдзі валадарства Тваё, будзь воля Твая як у небе, так і на зямлі. Хлеба нашага штодзённага дай нам сёньня, і адпусьці нам грахі нашы, як і мы адпускаем вінаватым нашым; і ня ўводзь нас у спакусу, але збаў нас ад злога.<br>
<br>
<font color="#d00505"><strong>Сьвятар:</strong></font> Бо Тваё валадарства і сіла, і слава, Айца, і Сына, і Сьвятога Духа, цяпер і заўсёды і на вякі вякоў.<br>
<br>
<font color="#d00505"><strong><font color="#d00505"><strong>Людзі:</strong></font></strong></font> Амін.<br>
<br>
<br>
<em><font color="#d00505">(Тон 2)</font></em> Ты, Хрысьце Божа, учыніў збаўленьне на зямлі, распасьцёршы рукi Твае ўсячыстыя на крыжы i зьяднаўшы ўсе народы, якія клічуць: Госпадзе, слава Табе.<br>
<br>
<strong>Слава...</strong><br>
<br>
Усячыстаму вобразу Твайму пакланяемся, Добры, просячы дараваньня правінаў нашых, Хрысьце Божа, бо Ты захацеў дабравольна целам узысьці на крыж, каб вызваліць стварэньні Твае з варожай няволі. Дзеля гэтага мы з удзячнасьцю ўсклікаем Табе: Ты напоўніў радасьцю ўсё, Збавiцелю наш, прыйшоўшы збавіць сьвет.<br>
<br>
<strong>Цяпер...</strong><br>
<br>
<em><font color="#d00505">(У панядзелак, аўторак і чацьвер):</font></em> Крынiца міласэрнасьці, Багародзіца, зрабі нас годнымі спагады Тваёй: глянь міласьціва на людзей, што зграшылі, і пакажы, як заўсёды, сілу Тваю, бо мы, на Цябе спадзеючыся, "Радуйся!" ўсклікаем Табе, як некалі Габрыель, анёлаў начальнік.<br>
<br>
<em><font color="#d00505">(У сераду і пятніцу):</font></em> Ты годная ўсякай славы, Багародзiца Дзева: мы славім Цябе: крыжом Сына Твайго пекла зруйнаванае было, сьмерць зьніштожаная, мы, памёрлыя, ўсталі і жыцьця ўдастоіліся, рай атрымалі – ранейшую асалоду. Дзеля гэтага, дзякуючы, славім Яго, як усяўладнага Хрыста Бога нашага і адзінага міласэрнага.<br>
<br>
Госпадзе, зьмілуйся. <font color="#d00505"><em>(40 разоў)</em></font><br>
<br>
Доўгацярплівы, шматміласэрны і ўсеспагадлівы Хрысьце Божа, што ўвесь час і ў кожную хвіліну, на небе і на зямлі прымаеш хвалу і пакланеньне, любіш праведнікаў і мілуеш грэшнікаў, і клічаш усіх да збаўленьня абяцаньнем дабротаў, якія чакаюць нас: прымі, Госпадзе, і ў гэтую хвіліну нашыя малітвы, і накіруй жыцьцё наша да запаветаў Тваіх; душы нашыя асьвяці, целы ачысьці, думкі выправі, дай ясны розум; выбаў нас ад усякага суму, жалю і злосьці; ахiнi нас сваімі анёламі, каб мы, пад іхняй аховаю і кіраўніцтвам, маглі дасягнуць еднасьці веры і пазнаньня недаступнае Твае славы, бо Ты блаславёны на вякі вякоў. Амін.<br>
<br>
<br>
<font color="#d00505"><strong><font color="#d00505"><strong>Людзі:</strong></font></strong></font> Госпадзе, зьмілуйся. <font color="#d00505"><em>(Тройчы)</em></font><br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Больш годную пашаны за хэрувімаў і без параўнаньня больш слаўную за сэрафімаў, што, захаваўшы дзявоцтва, нарадзіла Бога-Слова, існую Багародзіцу, Цябе мы ўзьвялічваем.<br>
<br>
Імем Гасподнім блаславі, ойча.<br>
<br>
<strong><font color="#d00505">Сьвятар:</font></strong> Божа, будзь ласкавы для нас і блаславі нас, прасьвятлі нас зьзяньнем твару Твайго і зьмілуйся над намі.<br>
<br>
<font color="#d00505"><strong><font color="#d00505"><strong>Людзі:</strong></font></strong></font> Амін.<br>
<br>
<br>
<strong><font color="#d00505">Малітва сьв. Ахрэма Сірыйца</font></strong><br>
<br>
Госпадзе і Ўладару жыцьця майго, духа ленасьці, нуды, уладалюбства і марнаслоўя ня дай мне. <font color="#d00505"><em>(Усе робяць зямны паклон)</em></font><br>
<br>
Духа чысьціні, пакоры, цярплівасьці і любові дай мне, слузе Твайму. <font color="#d00505"><em>(Зямны паклон)</em></font><br>
<br>
Так, Госпадзе Ўладару! Дай мне бачыць мае правіны і не асуджаць брата майго, бо Ты блаславёны на вякі вякоў. Амін <font color="#d00505"><em>(Зямны паклон)</em></font><br>
<br>
Госпадзе, ачысьці мяне грэшнага і зьмілуйся нада мною. <font color="#d00505"><em>(12 разоў, з малымі паклонамі)</em></font><br>
<br>
Госпадзе і Ўладару жыцьця майго, духа ленасьці, нуды, уладалюбства і марнаслоўя ня дай мне. Духа чысьціні, пакоры, цярплівасьці і любові дай мне, слузе Твайму. Так, Госпадзе Ўладару! Дай мне бачыць мае правіны і не асуджаць брата майго, бо Ты блаславёны на вякі вякоў. Амін. <font color="#d00505"><em>(Зямны паклон)</em></font><br>
<br>
<br>
Сьвяты Божа, Сьвяты Моцны, Сьвяты Несьмяротны, зжалься над намі. <em><font color="#d00505">(Тройчы)</font></em><br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Усесьвятая Тройца, зжалься над намі: Госпадзе, ачысьці грахі нашы; Уладару, даруй бясчынствы нашы; Сьвяты, наведай і аздараві немачы нашы дзеля Твайго імя.<br>
<br>
Госпадзе, зьмілуйся. <em><font color="#d00505">(Тройчы)</font></em><br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Ойча наш, каторы ёсьць у небе, сьвяціся імя Тваё, прыйдзі валадарства Тваё, будзь воля Твая як у небе, так і на зямлі. Хлеба нашага штодзённага дай нам сёньня, і адпусьці нам грахі нашы, як і мы адпускаем вінаватым нашым; і ня ўводзь нас у спакусу, але збаў нас ад злога.<br>
<br>
<strong><font color="#d00505">Сьвятар:</font></strong> Бо Тваё валадарства і сіла, і слава, Айца, і Сына, і Сьвятога Духа, цяпер і заўсёды і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
Госпадзе, зьмілуйся. <em><font color="#d00505">(12 разоў)</font></em><br>
<br>
<font color="#d00505"><strong>Сьвятар:</strong></font> Божа і Госпадзе сілаў і Творча ўсяго, што існуе! Ты дзеля бяспрыкладнай міласэрнасьці Тваёй паслаў адзінароднага Сына Твайго, Госпада нашага Ісуса Хрыста, на збаўленьне роду нашага, і пачэсным Яго крыжом рукапісаньне грахоў нашых разарваў і перамог моц і ўладу цемры! Дык, чалавекалюбны Ўладару, прымі і ад нас грэшных гэтыя ўдзячныя i благальныя малітвы і вызвалі нас ад усякага згубнага і змрочнага граху, i ад усіх бачных i нябачных ворагаў, якія жадаюць учыніць нам зло. Прыгвазьдзі да страху Твайго целы нашыя, i не дай ухіліцца сэрцам нашым да слоў і думак нячыстых, але любоўю Тваёю парань душы нашы: каб мы, узіраючыся ўсьцяж на Цябе i Табою прасьветленыя, гледзячы на Тваё недаступнае і вечнае сьвятло, безупынна хвалу і падзяку аддавалі Табе, спрадвечнаму Айцу, разам з адзінародным Тваім Сынам і з усесьвятым, добрым і жыцьцядайным Тваім Духам, цяпер і заўсёды, i на вякі вякоў. Амін.<br>
<br>
<font color="#d00505"><em>Калі ўсьлед за шостай гадзінай чытаецца гадзіна дзявятая, тады пасьля малітвы «Божа і Госпадзе сілаў...» чытальнік адразу пачынае: «Прыйдзіце, паклонімся Ўладару нашаму Богу» і г.д. Водпуст робіцца пасьля дзявятай гадзiны.</em><br>
<br>
<strong>Сьвятар:</strong></font> Слава Табе, Хрысьце Божа, надзея наша, слава Табе.<br>
<br>
<font color="#d00505"><strong><font color="#d00505"><strong>Людзі:</strong></font></strong></font> Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Госпадзе, зьмілуйся. <font color="#d00505"><em>(Тройчы)</em></font> Ойча, блаславі.<br>
<br>
<font color="#d00505"><strong>Сьвятар:</strong></font> Хрыстос, праўдзівы Бог наш, малітвамі найчыстае свае Маці, сьвятых і баганосных айцоў нашых, і ўсіх сьвятых, хай зьмілуецца над намі і збавіць нас, бо Ён добры і Чалавекалюбец.<br>
<br>
<font color="#d00505"><strong><font color="#d00505"><strong>Людзі:</strong></font></strong></font> Амін.