<!DOCTYPE HTML><strong><font color="#d00505">МАЛЕБНЫ КАНОН НАЙСЬВЯЦЕЙШАЙ БАГАРОДЗІЦЫ<br>
<br>
Сьвятар:</font></strong> Блаславёны Бог наш спрадвеку, цяпер і заўсёды, і на вякі вякоў.<br>
<br>
<font color="#d00505"><strong>Людзі:</strong></font> Амін.<br>
<br>
<br>
<font color="#d00505"><strong>Псалом 142</strong></font><br>
<br>
Пачуй, Госпадзе, малітву маю,* у вернасьці Тваёй прыхілі вуха Тваё да маленьня майго, выслухай мяне ў Тваёй справядлівасьці.<br>
<br>
I не ўваходзь у суд з слугой Тваім,* бо ніхто з жывых не апраўдаецца перад Табою.<br>
<br>
Бо вораг перасьледуе душу маю, жыцьцё маё топча ў зямлю,* у цемры патапіў мяне, быццам памерлага.<br>
<br>
Дух мой млее ўва мне,* і сэрца маё поўнае жаху.<br>
<br>
Успамінаю даўнія дні,* разважаю над усімі ўчынкамі Тваімі, і над творамі рук Тваіх задумваюся.<br>
<br>
Да Цябе працягваю рукі мае:* душа мая, быццам высахлая зямля, прагне Цябе.<br>
<br>
Выслухай мяне хутка, Госпадзе, бо дух мой зьнемагае.* Не хавай твару Твайго ад мяне, каб мне ня стацца падобным да тых, што зыходзяць у магілу.<br>
<br>
Дай мне хутка адчуць ласку Тваю, бо на Цябе спадзяюся.* Пакажы мне шлях, па якім мне трэба ісьці, бо да Цябе ўзношу душу маю.<br>
<br>
Збаў мяне, Госпадзе, ад ворагаў маіх –* бо да Цябе прыбягаю.<br>
<br>
Навучы мяне чыніць волю Тваю, бо Ты Бог мой.* Хай добры дух Твой вядзе мяне па правым шляху.<br>
<br>
Дзеля імя Твайго, Госпадзе, захавай жыцьцё маё;* у дабрыні Тваёй выведзі з бяды душу маю.<br>
<br>
У гневе Тваім зьнішчы ворагаў маіх* і выгубі ўсіх, што перасьледуюць душу маю, бо я – слуга Твой.<br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Алілуя, алілуя, алілуя. Слава Табе, Божа. <font color="#d00505"><em>(Тройчы)</em></font><br>
<br>
<strong>Слава... цяпер...</strong><br>
<br>
Алілуя, алілуя, алілуя: Слава Табе, Божа. <font color="#d00505"><em>(Тройчы)</em><br>
<br>
<strong>Чытальнік</strong> <em>або</em> <strong>дыякан:</strong></font> Госпад – Бог, і Ён зьявіўся нам: блаславёны той, хто прыходзіць у імя Гасподняе.<br>
<br>
<strong><font color="#d00505">Людзі:</font></strong> Госпад – Бог, і Ён зьявіўся нам: блаславёны той, хто прыходзіць у імя Гасподняе. <em><font color="#d00505">(Так пасьля наступных вершаў)</font></em><br>
<br>
<strong><font color="#d00505">Чытальнік:</font></strong> Дзякуйце Госпаду, бо Ён добры, бо міласэрнасьць Яго на ўсе вякі.<br>
<br>
– Абкружылі мяне з усіх бакоў, але імем Гасподнім я супрацівіўся ім.<br>
<br>
– Не памру, але буду жыць і абвяшчаць учынкі Госпада.<br>
<br>
– Камень, адкінуты будаўнікамі, стаўся вуглавым каменем: ад Бога гэта і дзіўнае ў нашых вачох.<br>
<br>
<strong><font color="#d00505">Людзі:</font></strong> Госпад – Бог, і Ён зьявіўся нам: блаславёны той, хто прыходзіць у імя Гасподняе.<br>
<br>
<font color="#d00505"><strong>Трапар</strong> <em>(тон 4).</em></font> Да Багародзіцы сёньня сьпешна пойдзем, грэшныя і пакорныя, і прыпадзем да Яе, каючыся і ўсклікаючы з глыбіні душы: Уладарка наша, памажы, пакажы ласку Тваю, сьпяшайся, бо гінем у бездані правінаў. Не пакінь нас з нічым, бо Ты адзіная надзея наша. <em><font color="#d00505">(Двойчы)</font></em><br>
<br>
<strong>Слава... цяпер...</strong><br>
<br>
<em><font color="#d00505">(Тон 4).</font></em> Не перастанем ніколі, Багародзіца, мы, недастойныя, славіць сілу Тваю: калі б ня Ты заступалася за нас у малітве, хто б выбавіў нас ад столькіх бедаў, хто б захаваў нас свабоднымі? Не адступімся ад Цябе, Уладарка, бо Ты выбаўляеш заўжды слуг Тваіх ад усякіх нягодаў.<br>
<br>
<br>
<font color="#d00505"><strong>Псалом 50</strong></font><br>
<br>
Зьмілуйся нада мною, Божа, паводле Тваёй вялікай міласэрнасьці* і паводле мноства дабротаў Тваіх адымі беззаконьне маё.<br>
<br>
Асабліва абмый мяне з віны маёй* і ад грахоў маіх ачысьці мяне.<br>
<br>
Бо беззаконьне маё я знаю* і грэх мой заўжды перада мною.<br>
<br>
Табе адзінаму я зграшыў і зло перад Табою ўчыніў.* Ты ж справядлівы ў Тваім прыгаворы і правы ў судзе Тваім.<br>
<br>
Вось я быў зачаты ў беззаконьні,* і ў граху нарадзіла мяне мая маці.<br>
<br>
Але Ты, які любіш шчырасьць сэрца,* паказаў мне глыбіню і тайны мудрасьці Тваёй.<br>
<br>
Акрапі мяне гісопам, і буду чысты,* абмый мяне, і стану бялейшы за сьнег.<br>
<br>
Дай мне пачуць голас радасьці і вясельля:* хай узрадуюцца ўпакораныя косьці.<br>
<br>
Адвярні твар Твой ад маіх бясчынстваў* і ачысьці мяне ад усіх грахоў маіх.<br>
<br>
Сэрца чыстае ствары ва мне, Божа,* і дух правы абнаві ў нутры маім.<br>
<br>
Не адкінь мяне ад Твайго аблічча* і Духа Твайго Сьвятога не адымі ад мяне.<br>
<br>
Вярні мне радасьць Твайго збаўленьня* і ўмацуй ува мне дух ахвярнасьці.<br>
<br>
Буду навучаць грэшнікаў шляхоў Тваіх,* і грэшнікі зноў вернуцца да Цябе.<br>
<br>
Вызвалі мяне ад крыві пралітай, Божа, Божа майго збаўленьня:* хай язык мой у радасьці славіць Тваю справядлівасьць.<br>
<br>
Адчыні мае вусны, Госпадзе,* і вусны мае пачнуць абвяшчаць хвалу Тваю.<br>
<br>
Калі б Ты захацеў ахвяры, я даў бы яе:* на цэлапаленьні, аднак, Ты не глядзіш прыхільна.<br>
<br>
Ахвяра Богу — дух скрушлівы:* сэрцам пакорным і поўным скрухі Ты, Божа, не пагардзіш.<br>
<br>
Пакажы, Госпадзе, з ласкі Тваёй спагаду Сыёну:* хай муры Ерусаліму будуць зноў узьнесеныя.<br>
<br>
Тады глянеш прыхільна на правыя ахвяры, дары і цэлапаленьні:* тады ўскладуць цялят на Твой ахвярнік.<br>
<br>
<br>
<strong><font color="#d00505">КАНОН</font></strong> <em><font color="#d00505">(тон 8)</font></em><br>
<br>
<strong><font color="#d00505">Песьня 1</font></strong><br>
<br>
<em><font color="#d00505">Ірмас.</font></em> Перайшоўшы мора, быццам сушу, і пазьбегнуўшы ягіпецкага зла, Ізраільцянін усклікнуў: Збавіцелю Богу нашаму пяём.<br>
<br>
<em><font color="#d00505">Прысьпеў.</font></em> Усесьвятая Багародзіца, збаў нас.<br>
<br>
Сярод шматлікіх напасьцяў прыходжу да Цябе, шукаючы збаўленьня, Маці Слова і Дзева: ад бедаў і няшчасьцяў збаў мяне.<br>
<br>
<em><font color="#d00505">Прысьпеў.</font></em> Усесьвятая Багародзіца, збаў нас.<br>
<br>
Наступы спакусаў не даюць мне спакою і напаўняюць вялікай журбою душу маю: суцішы іх, Дзева беззаганная, супакоем Сына і Бога Твайго.<br>
<br>
<strong>Слава...</strong><br>
<br>
Малю Цябе, Дзева, што нарадзіла Збавіцеля і Бога, вызвалі мяне ад няшчасьцяў, бо пад Тваю апеку прыбягаю і ўзношу да Цябе мае думкі і душу.<br>
<br>
<strong>Цяпер...</strong><br>
<br>
Адымі ад мяне хворасьці цела і душы, і ўчыні мяне годным Боскага наведаньня і Тваёй апекі, адзіная Божая Маці, што, будучы добраю, нарадзіла Дабро.<br>
<br>
<br>
<strong><font color="#d00505">Песьня 3</font></strong><br>
<br>
<font color="#d00505"><em>Ірмас.</em></font> Госпадзе, Творча нябеснага кругу і Заснавальніку Царквы, мэта жаданьняў і ўмацаваньне верных, умацуй мяне ў любові Тваёй, адзіны Чалавекалюбча.<br>
<br>
<em><font color="#d00505">Прысьпеў.</font></em> Усесьвятая Багародзіца, збаў нас.<br>
<br>
Бяру Цябе, Багародзіца Дзева, за заступніцу і покрыва жыцьця майго: накіруй мяне да прыстанішча Твайго, Крыніца дабра, верных апора, адзіная Ўсяхвальная.<br>
<br>
<em><font color="#d00505">Прысьпеў.</font></em> Усесьвятая Багародзіца, збаў нас.<br>
<br>
Малю Цябе, Дзева, суцішы душэўную буру журбы маёй, бо Ты, Боганявеста, адзіная чыстая, нарадзіла Начальніка сьвету.<br>
<br>
<strong>Слава...</strong><br>
<br>
Маці Дабрачынца і Віноўніка ўсяго добрага, вылі на ўсіх нас багацьце дабротаў Ягоных, бо Ты, Богаблаславёная, можаш усё, нарадзіўшы ўсясільнага Хрыста.<br>
<br>
<strong>Цяпер...</strong><br>
<br>
Памажы, Дзева, мне, што дазнаў лютых недамаганьняў і балючых цярпеньняў, бо ведаю, што Ты, Усебеззаганная, невычэрпная крыніца аздараўленьняў.<br>
<br>
Збаў ад бедаў слугаў Тваіх, Багародзіца, бо мы ўсе пасьля Бога да Цябе прыбягаем, як да непарушнай сьцяны і Заступніцы.<br>
<br>
Глянь міласэрна, усяхвальная Багародзіца, на лютае цярпеньне цела майго, і аздараві хваробу душы маёй.<br>
<br>
<strong><font color="#d00505">Дыякан:</font></strong> Зьмілуйся над намі, Божа, паводле Тваёй вялікай міласэрнасьці, молімся Табе, пачуй нас і зьмілуйся.<br>
<br>
<strong><font color="#d00505">Людзі:</font></strong> Госпадзе, зьмілуйся; Госпадзе, зьмілуйся; Госпадзе, зьмілуйся. <em><font color="#d00505">(Так пасьля наступных просьбаў)</font></em><br>
<br>
<strong><font color="#d00505">Дыякан:</font></strong> Яшчэ молімся за Сьвятога Айца нашага, сусьветнага біскупа ... <font color="#d00505"><em>(імя)</em></font> Папу Рымскага, дастойнага архібіскупа <em>(багалюбнага біскупа)</em> нашага ... <em><font color="#d00505">(імя)</font></em>, і ўсіх у Хрысьце братоў нашых.<br>
<br>
– Яшчэ молімся за яго <em>(яе)</em> міласьць ... <em><font color="#d00505">(імя галавы дзяржавы)</font></em>, за ўрад, належныя ўлады і ўсіх, што сьцерагуць цэласьці і спакою гэтае краіны.<br>
<br>
– Яшчэ молімся за Богам сьцеражоную краіну нашу Беларусь і ўвесь беларускі народ, за стойкасьць у веры, мужнасьць у выпрабаваньнях і вернасьць свайму народу ўсіх нас.<br>
<br>
– Яшчэ молімся за слугу Божага <em>(Божую, слуг Божых)</em> ... <em><font color="#d00505">(імёны)</font></em>, каб добры і міласэрны Бог наведаў яго <em>(яе, іх)</em> і дараваў яму <em>(ёй, ім)</em> спакойнае жыцьцё, здароўе, посьпех у кожнай добрай справе, і каб адпусьціў яму <em>(ёй, ім)</em> ўсе ягоныя <em>(ейныя, іхнія)</em> правіны вольныя і міжвольныя.<br>
<br>
– Яшчэ молімся за ўсіх тут прысутных людзей, якія чакаюць ад Цябе багацьця Твайго зьмілаваньня, за ўсіх братоў і сёстраў нашых, і за ўсіх прававерных хрысьціянаў.<br>
<br>
<strong><font color="#d00505">Людзі:</font></strong> Госпадзе, зьмілуйся; Госпадзе, зьмілуйся; Госпадзе, зьмілуйся.<br>
<br>
<strong><font color="#d00505">Сьвятар:</font></strong> Бо Ты міласьцівы і чалавекалюбны Бог, і Табе славу аддаем, Айцу, і Сыну, і Сьвятому Духу, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<strong><font color="#d00505">Трапар</font></strong> <em><font color="#d00505">(тон 2).</font></em> Цёплае маленьне, непераможная абаронная сьцяна, крыніца міласэрнасьці, прыстанішча мірнае, безупынку клічам Цябе: Багародзіца Ўладарка, пасьпяшыся і ад бедаў выбаў нас, адзіная хуткая Заступніца.<br>
<br>
<br>
<strong><font color="#d00505">Песьня 4</font></strong><br>
<br>
<em><font color="#d00505">Ірмас.</font></em> Я пачуў, Госпадзе, провіду Твайго тайну, зразумеў дзеяньні Твае і ўславіў Боства Тваё.<br>
<br>
<em><font color="#d00505">Прысьпеў.</font></em> Усесьвятая Багародзіца, збаў нас.<br>
<br>
Жаданьняў маіх хваляваньне і буру правінаў маіх суцішы, Боганявеста, што нарадзіла нам Госпада.<br>
<br>
<em><font color="#d00505">Прысьпеў.</font></em> Усесьвятая Багародзіца, збаў нас.<br>
<br>
Міласэрнасьці Тваёй бездань дай мне, які клічу Цябе, Маці Добрасардэчнага і Збавіцеля тых, што славяць Цябе.<br>
<br>
<strong>Слава...</strong><br>
<br>
Будучы ўдзельнікамі Тваіх, Усячыстая, дароў, вызнаем Цябе як Багародзіцу, і пяем Табе песьню ўдзячнасьці.<br>
<br>
<strong>Цяпер...</strong><br>
<br>
Надзею і ўмацаваньне, і збаўленьня сьцяну маючы ў Табе, Усяслаўная, вызваляемся ад усякай небясьпекі.<br>
<br>
<br>
<strong><font color="#d00505">Песьня 5</font></strong><br>
<br>
<font color="#d00505"><em>Ірмас.</em></font> Прасьвятлі нас запаветамі Тваімі, Госпадзе, і рукою Тваёю высокаю дай нам Твой супакой, Чалавекалюбча.<br>
<br>
<em><font color="#d00505">Прысьпеў.</font></em> Усесьвятая Багародзіца, збаў нас.<br>
<br>
Напоўні весялосьцю сэрца маё, Чыстая, што нарадзіла Віноўніка весялосьці, і дай мне Тваю непрамінальную радасьць.<br>
<br>
<em><font color="#d00505">Прысьпеў.</font></em> Усесьвятая Багародзіца, збаў нас.<br>
<br>
Ад бедаў выбаў нас, Багародзіца чыстая, што нарадзіла Збаўленьне вечнае і Супакой, што пераўзыходзіць усякі розум.<br>
<br>
<strong>Слава...</strong><br>
<br>
Разгані туман правінаў маіх зьзяньнем сьветласьці Тваёй, Боганявеста, што нарадзіла Сьвятло незаходнае і вечнае.<br>
<br>
<strong>Цяпер...</strong><br>
<br>
Вылечы, Чыстая, душы маёй немачы, удастоіўшы мяне наведаньнем Сваім, і малітвамі Тваімі аздараві мяне.<br>
<br>
<br>
<strong><font color="#d00505">Песьня 6</font></strong><br>
<br>
<em><font color="#d00505">Ірмас.</font></em> Малітву занясу да Госпада, і аб’яўлю Яму жаль мой, бо душа мая напоўнілася ўсякага зла, і жыцьцё маё да пекла наблізілася, дык малюся як Ёна: захавай мяне, Божа, ад тленнасьці.<br>
<br>
<em><font color="#d00505">Прысьпеў.</font></em> Усесьвятая Багародзіца, збаў нас.<br>
<br>
Госпада і Сына Твайго, што ад сьмерці і тленнасьці збавіў сапсаваную сьмерцю і тленнасьцю істоту маю, аддаўшы Сябе дабравольна на сьмерць, малі, Дзева, каб Ён вызваліў мяне ад варожае злосьці.<br>
<br>
<em><font color="#d00505">Прысьпеў.</font></em> Усесьвятая Багародзіца, збаў нас.<br>
<br>
Ведаю Цябе, Дзева, як заступніцу жыцьця і надзейную ахову, што перамагае буры пажаданьняў і праганяе наступы д’ябальскія. Малю Цябе няспынна: ад маіх дрэнных пажаданьняў вызваль мяне.<br>
<br>
<strong>Слава...</strong><br>
<br>
Мы знайшлі ў Табе, Дзева, ахоўную сьцяну, дасканалае збаўленьне душаў і палёгку ў суме. Зьзяньнем Тваім заўжды радуемся: дык, Уладарка, і цяпер ад страсьцяў і бедаў вызваль нас.<br>
<br>
<strong>Цяпер...</strong><br>
<br>
Ляжу зьнямоглы на пасьцелі маёй, і няма лекаў для цела майго; але малюся Табе, Добрая, што нарадзіла Бога і Збавіцеля сьвету: уздымі мяне ад тленных немачаў.<br>
<br>
Збаў ад бедаў слугаў Тваіх, Багародзіца, бо мы ўсе пасьля Бога да Цябе прыбягаем, як да непарушнай сьцяны і Заступніцы.<br>
<br>
Глянь міласэрна, усяхвальная Багародзіца, на лютае цярпеньне цела майго і аздараві хваробу душы маёй.<br>
<br>
<strong><font color="#d00505">Дыякан:</font></strong> Яшчэ і яшчэ ў супакоі Госпаду памолімся.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Заступіся, зжалься, збаў і сьцеражы нас, Божа, ласкаю Тваёю.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Успамянуўшы найсьвятую, усячыстую, найблаславёную, слаўную Ўладарку нашу Багародзіцу і заўсёды Дзеву Марыю і ўсіх сьвятых, самі сябе і адзін аднаго, і ўсё жыцьцё наша Хрысту Богу аддайма.<br>
<br>
<strong><font color="#d00505">Людзі:</font></strong> Табе, Госпадзе.<br>
<br>
<strong><font color="#d00505">Сьвятар:</font></strong> Бо Ты Ўладар сьвету і Збавіцель душаў нашых, і Табе славу аддаем, Айцу, і Сыну, і Сьвятому Духу, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<strong><font color="#d00505">Кандак</font></strong> <em><font color="#d00505">(тон 6).</font></em> Апякунка хрысьціян бездакорная, Хадайніца да Тварца незаменная, не пагардзі маленьнямі грэшнікаў, але, як добрая, сьпешна прыйдзі на падмогу нам, якія клічам Цябе даверліва. Пачуй хутка малітвы, адгукніся на просьбы, Багародзіца, надзейная Заступніца тых, што шануюць Цябе.<br>
<br>
<font color="#d00505"><strong>Іншы кандак</strong> <em>(тон 6).</em></font> Ня маем іншай помачы, ня маем іншай надзеі, апроч Цябе, Уладарка: Ты нам памажы. На Цябе спадзяемся і Табою хвалімся, мы – слугі Твае: ня дай нам пасаромецца.<br>
<br>
<strong><font color="#d00505">Дыякан:</font></strong> Будзьма ўважлівыя, мудрасьць, слухайма ўважлівыя!<br>
<br>
<strong><font color="#d00505">Пракімен.</font></strong> Імя Тваё зраблю памятным ва ўсіх пакаленьнях.<br>
<br>
<em><font color="#d00505">Верш.</font></em> Слухай, дачка, глянь і прыхілі вуха тваё.<br>
<br>
<strong><font color="#d00505">Дыякан:</font></strong> Госпаду памолімся.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Сьвятар:</font></strong> Бо Ты сьвяты, Божа наш, і сярод сьвятых спачываеш, і мы Табе славу аддаем, Айцу, і Сыну, і Сьвятому Духу, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<strong><font color="#d00505">Дыякан:</font></strong> Усё, што жыве, хай хваліць Госпада.<br>
<br>
<strong><font color="#d00505">Людзі:</font></strong> Усё, што жыве, хай хваліць Госпада.<br>
<br>
<strong><font color="#d00505">Дыякан:</font></strong> Хваліце Госпада ў сьвятых Яго, хваліце Яго ў велічы сілы Яго.<br>
<br>
<strong><font color="#d00505">Людзі:</font></strong> Усё, што жыве, хай хваліць Госпада.<br>
<br>
<strong><font color="#d00505">Дыякан:</font></strong> Усё, што жыве.<br>
<br>
<strong><font color="#d00505">Людзі:</font></strong> Хай хваліць Госпада.<br>
<br>
<strong><font color="#d00505">Дыякан:</font></strong> І каб нам быць дастойнымі слухаць Сьвятое Евангельле, Госпада Бога молім.<br>
<br>
<strong><font color="#d00505">Людзі:</font></strong> Госпадзе, зьмілуйся; Госпадзе, зьмілуйся; Госпадзе, зьмілуйся.<br>
<br>
<strong><font color="#d00505">Дыякан:</font></strong> Мудрасьць, устаньце, будзем слухаць сьвятое Евангельле.<br>
<br>
<strong><font color="#d00505">Сьвятар:</font></strong> Мір усім.<br>
<br>
<strong><font color="#d00505">Людзі:</font></strong> І твайму духу.<br>
<br>
<font color="#d00505"><strong>Сьвятар:</strong></font> Чытаньне сьвятога Евангельля паводле Лукі.<br>
<br>
<strong><font color="#d00505">Людзі:</font></strong> Слава Табе, Госпадзе, слава Табе.<br>
<br>
<strong><font color="#d00505">Дыякан:</font></strong> Слухайма ўважліва.<br>
<br>
<strong><font color="#d00505">Сьвятар:</font></strong> У тыя дні Марыя, устаўшы, пайшла хутка ў горныя мясьціны ў места (пакаленьня) Юды. І ўвайшла ў дом Захара і прывітала Альжбету. Калі Альжбета пачула прывітаньне Марыі, дзіцятка ва ўлоньні яе заварушылася, і напоўнілася Альжбета Духам Сьвятым. І ўсклікнула моцным голасам, кажучы: Блаславёная Ты між жанчынаў і блаславёны плод улоньня Твайго! І адкуль мне гэта, што прыйшла да мяне Маці Госпада майго? Бо вось, як толькі голас Твайго прывітаньня загучаў у вушах маіх, дзіцятка ва ўлоньні маім заварушылася з радасьці. Блаславёная Ты, што паверыла, бо споўняцца словы, сказаныя Табе ад Госпада. Тады сказала Марыя: Душа мая абвяшчае веліч Госпада і мой дух узрадаваўся ў Богу Збаўцы маім. Бо Ён глянуў на пакорнасьць служкі сваёй: ад гэтага часу шчасьлівай называць мяне будуць усе пакаленьні. Бо вялікія справы ўчыніў мне Ўсемагутны: сьвятое імя Яго. Марыя прабыла ў яе тры месяцы і пасьля вярнулася дамоў. <em><font color="#d00505">(Лк 1.39-49, 56)</font></em><br>
<br>
<strong><font color="#d00505">Людзі:</font></strong> Слава Табе, Госпадзе, слава Табе.<br>
<br>
<strong>Слава Айцу, і Сыну, і Сьвятому Духу.</strong><br>
<br>
<em><font color="#d00505">(Тон 6).</font></em> Ойча, Сыне і Духу, Тройца сьвятая, ачысьці мноства правінаў нашых.<br>
<br>
<strong>Цяпер і заўсёды, і на вякі вякоў. Амін.</strong><br>
<br>
Малітвамі Багародзіцы, Міласэрны, ачысьці мноства правінаў нашых.<br>
<br>
Зьмілуйся нада мною, Божа, паводле вялікай міласэрнасьці Тваёй і паводле велічы дабротаў Тваіх ачысьці беззаконьне маё.<br>
<br>
Ня дай мне спадзявацца на людзкую помач, усесьвятая Ўладарка, але прымі малітвы слугі Твайго: жаль і сум мяне агарнуў, не магу цярпець дэманскіх нападкаў, ня маю, няшчасны, аховы, ні дзе ўкрыцца; пераможаны, не знаходжу суцяшэньня, апроч Цябе, Уладарка сьвету: Надзея і Заступніца верных, не пагардзі малітвамі маімі, але ўчыні карыснае мне.<br>
<br>
<strong><font color="#d00505">Дыякан:</font></strong> Збаў, Божа, людзей Тваіх і блаславі набытак Твой, наведай сьвет Твой міласэрнасьцю і дабротамі Тваімі, узьнясі рог хрысьціянаў і зышлі на нас Твае багатыя ласкі. Малітвамі найчыстае Ўладаркі нашае Багародзіцы і Заўсёды Дзевы Марыі; сілаю пачэснага і жыватворчага Крыжа; заступніцтвам сьвятых нябесных сілаў анёльскіх; малітвамі сьвятога, слаўнага прарока, Прадвесьніка і Хрысьціцеля Яна; сьвятых слаўных і годных пахвалы апосталаў Пятра і Паўла, і ўсіх сьвятых апосталаў; між сьвятымі айцоў нашых, сусьветных вялікіх настаўнікаў і сьвятаначальнікаў Васіля Вялікага, Рыгора Багаслова і Яна Залатавуснага; між сьвятымі айца нашага Мікалая цудатворцы, архібіскупа Мірлікійскага; сьвятых слаўных і роўных апосталам настаўнікаў славянскіх Кірылы і Мятода; між сьвятымі айца нашага Кірылы, біскупа Тураўскага; сьвятое маці нашае Еўфрасіньні Полацкае, асьветніцы Беларусі і ўсіх сьвятых заступнікаў беларускага народу; сьвятога <em>(сьвятой)</em> … <em><font color="#d00505">(імя сьвятога дня)</font></em>; сьвятых і праведных богаайцоў Якіма і Ганны і ўсіх сьвятых: просім Цябе, міласэрны Госпадзе, выслухай нас грэшных, якія молімся Табе, і зьмілуйся над намі.<br>
<br>
<strong><font color="#d00505">Людзі:</font></strong> Госпадзе, зьмілуйся. <em><font color="#d00505">(12 разоў)</font></em><br>
<br>
<strong><font color="#d00505">Сьвятар:</font></strong> Міласэрнасьцю, дабротамі і чалавекалюбствам адзінароднага Сына Твайго, з якім блаславёны Ты і Твой усесьвяты, добры і жыцьцядайны Дух, цяпер і заўсёды, і на вякі вякоў.<br>
<br>
<font color="#d00505"><strong>Людзі:</strong></font> Амін.<br>
<br>
<br>
<strong><font color="#d00505">Песьня 7</font></strong><br>
<br>
<em><font color="#d00505">Ірмас.</font></em> Юнакі юдэйскія ў Бабілёне некалі патройнаю вераю полымя агню патушылі, пяючы: Блаславёны Ты, Божа айцоў нашых.<br>
<br>
<em><font color="#d00505">Прысьпеў.</font></em> Усесьвятая Багародзіца, збаў нас.<br>
<br>
Жадаючы ўладкаваць наша збаўленьне, Ты, Збавіцелю, пасяліўся ва ўлоньні Дзевы, якую Ты паказаў сьвету як Заступніцу. Блаславёны Ты, Божа айцоў нашых.<br>
<br>
<em><font color="#d00505">Прысьпеў.</font></em> Усесьвятая Багародзіца, збаў нас.<br>
<br>
Нарадзіўшы Прыхільніка міласьці, малі Яго, Маці чыстая, каб Ён вызваліў ад правінаў і душэўнай нячыстасьці нас, якія клічам: Блаславёны Ты, Божа айцоў нашых.<br>
<br>
<strong>Слава...</strong><br>
<br>
Ты паказаў Маці Тваю як скарбніцу збаўленьня, крыніцу несьмяротнасьці, вежу абаронную і браму пакаяньня для тых, што клічуць: Блаславёны Ты, Божа айцоў нашых.<br>
<br>
<strong>Цяпер...</strong><br>
<br>
Ад цялеснай слабасьці і душэўных недамаганьняў ласкава вызвалі тых, што з любоўю прыбягаюць пад покрыва Тваё, Багародзіца Дзева, што нарадзіла нам Збавіцеля.<br>
<br>
<br>
<strong><font color="#d00505">Песьня 8</font></strong><br>
<br>
<em><font color="#d00505">Ірмас.</font></em> Уладара нябеснага, якога хваляць анёльскія хоры, слаўце і ўзьвялічвайце праз усе вякі.<br>
<br>
<em><font color="#d00505">Прысьпеў.</font></em> Усесьвятая Багародзіца, збаў нас.<br>
<br>
Не пагардзі, Дзева, тымі, што маюць патрэбу ў Тваёй дапамозе, і хваляць і ўзьвялічваюць Цябе праз усе вякі.<br>
<br>
<em><font color="#d00505">Прысьпеў.</font></em> Усесьвятая Багародзіца, збаў нас.<br>
<br>
Ты, Дзева, аздараўляеш немачы душы маёй і цялесныя хворасьці, каб я мог праслаўляць Цябе, Чыстая, праз усе вякі.<br>
<br>
<strong>Слава...</strong><br>
<br>
Шмат аздараўленьняў даеш, Дзева, тым, што Цябе верна славяць у песьнях і выхваляюць невыказнае сынараджэньне Тваё.<br>
<br>
<strong>Цяпер...</strong><br>
<br>
Ты адганяеш прыступы спакусаў і ўздымы пажаданьняў, Дзева, дзеля гэтага славім Цябе ў песьнях праз усе вякі.<br>
<br>
<br>
<strong><font color="#d00505">Песьня 9</font></strong><br>
<br>
<em><font color="#d00505">Ірмас.</font></em> Сапраўднай Багародзіцаю вызнаем Цябе, Дзева чыстая, і з анёльскімі хорамі славім Цябе.<br>
<br>
<em><font color="#d00505">Прысьпеў.</font></em> Усесьвятая Багародзіца, збаў нас.<br>
<br>
Не адвярніся ад струменяў сьлёз маіх, Дзева, што з кожнага твару сьлёзы абціраеш, бо Ты нарадзіла нам Хрыста.<br>
<br>
<em><font color="#d00505">Прысьпеў.</font></em> Усесьвятая Багародзіца, збаў нас.<br>
<br>
Радасьцю напоўні сэрца маё, Дзева, што прыняла спаўненьне радасьці, і зруйнавала грахоўны сум.<br>
<br>
<em><font color="#d00505">Прысьпеў.</font></em> Усесьвятая Багародзіца, збаў нас.<br>
<br>
Прыстанішчам і Заступніцаю будзь для тых, што прыбягаюць да Цябе, Дзева, і непарушнаю сьцяною, сховішчам, покрывам і радасьцю.<br>
<br>
<strong>Слава...</strong><br>
<br>
Разганяючы цемру няведаньня зьзяньнем сьветласьці Тваёй, прасьвятлі, Дзева, тых, што пабожна вызнаюць Цябе Багародзіцаю.<br>
<br>
<strong>Цяпер...</strong><br>
<br>
Выратуй, Дзева, мяне, які ляжу прыніжаны ў немачах маіх, і ад недамаганьняў да здароўя вярні мяне.<br>
<br>
Дастойна ёсьць сапраўды называць шчасьліваю Цябе, Багародзіцу, вечна блаславёную і беззаганную Маці Бога нашага. Больш годную пашаны за хэрувімаў і без параўнаньня больш слаўную за сэрафімаў, што, захаваўшы дзявоцтва, нарадзіла Бога-Слова, існую Багародзіцу, Цябе мы ўзьвялічваем.<br>
<br>
<em><font color="#d00505">Каджэньне. Наступныя сьціхіры без прысьпеваў:</font></em><br>
<br>
Вышэйшую за нябёсы і чысьцейшую за прамяні сонечныя, што выбавіла нас ад праклёну, Уладарку сьвету ў песьнях ушануем.<br>
<br>
Ад безьлічы грахоў маіх зьнемагае цела маё, зьнемагае і душа; да Цябе прыбягаю, Поўная ласкі, надзея зьнявераных: Ты мне памажы.<br>
<br>
Уладарка і Маці Збавіцеля, прымі малітвы недастойных слугаў Тваіх і заступіся перад Тым, хто нарадзіўся ад Цябе: Уладарка сьвету, будзь нам Хадайніцай.<br>
<br>
Пяём з радасьцю і ахвотаю гэтую песьню ўсяслаўнай Багародзіцы: разам з Прадвесьнікам і з усімі сьвятымі, маліся, Багародзіца, каб нам атрымаць зьмілаваньне.<br>
<br>
Усе анёльскія хоры, Прадвесьнік Госпада, дванаццаць апосталаў і ўсе сьвятыя, разам з Багародзіцаю ўчыніце малітву, каб нам збавіцца.<br>
<br>
<strong><font color="#d00505">Чытальнік:</font></strong> Сьвяты Божа, Сьвяты Моцны, Сьвяты Несьмяротны, зжалься над намі. <em><font color="#d00505">(Тройчы)</font></em><br>
<br>
<strong>Слава... цяпер...</strong><br>
<br>
Усесьвятая Тройца, зжалься над намі: Госпадзе, ачысьці грахі нашы; Уладару, даруй бясчынствы нашы; Сьвяты, наведай і аздараві немачы нашы дзеля Твайго імя.<br>
<br>
Госпадзе, зьмілуйся. <em><font color="#d00505">(Тройчы)</font></em><br>
<br>
<strong>Слава... цяпер...</strong><br>
<br>
Ойча наш, каторы ёсьць у небе, сьвяціся імя Тваё, прыйдзі валадарства Тваё, будзь воля Твая як у небе, так і на зямлі. Хлеба нашага штодзённага дай нам сёньня, і адпусьці нам грахі нашы, як і мы адпускаем вінаватым нашым; і ня ўводзь нас у спакусу, але збаў нас ад злога.<br>
<br>
<strong><font color="#d00505">Сьвятар:</font></strong> Бо Тваё валадарства, і сіла, і слава, Айца, і Сына, і Сьвятога Духа, цяпер і заўсёды, і на вякі вякоў.<br>
<br>
<font color="#d00505"><strong>Людзі:</strong></font> Амін.<br>
<br>
<em><font color="#d00505">(Тон 6). </font></em>Зжалься над намі, Госпадзе, зжалься над намі: ня могучы даць ніякага адказу, мы, грэшныя, вось гэтую малітву Табе, Уладару нашаму, прыносім: зжалься над намі.<br>
<br>
<strong>Слава...</strong><br>
<br>
Госпадзе, зжалься над намі, бо на Цябе спадзяемся: ня гневайся на нас вельмі і ня будзь памятлівы нашых бясчынстваў, але глянь ласкава на нас і выбаў нас ад ворагаў нашых, бо Ты Бог наш і мы, людзі Твае і творы рук Тваіх, імя Тваё клічам.<br>
<br>
<strong>Цяпер...</strong><br>
<br>
Зьмілаваньня дзьверы адчыні нам, блаславёная Багародзіца: хай мы, якія спадзяемся на Цябе, ня згінем, але выбавімся Табою ад бедаў, бо Ты – збаўленьне роду хрысьціянскага.<br>
<br>
<strong><font color="#d00505">Дыякан:</font></strong> Зьмілуйся над намі, Божа, паводле Тваёй вялікай міласэрнасьці, молімся Табе, пачуй нас і зьмілуйся.<br>
<br>
<strong><font color="#d00505">Людзі:</font></strong> Госпадзе, зьмілуйся; Госпадзе, зьмілуйся; Госпадзе, зьмілуйся. <em><font color="#d00505">(Так пасьля наступных просьбаў)</font></em><br>
<br>
<font color="#d00505"><strong>Дыякан:</strong></font> Яшчэ молімся за Сьвятога Айца нашага, сусьветнага біскупа ... <em><font color="#d00505">(імя)</font></em> Папу Рымскага, дастойнага архібіскупа <em>(багалюбнага біскупа)</em> нашага ... <font color="#d00505"><em>(імя)</em></font>, і ўсіх у Хрысьце братоў нашых.<br>
<br>
– Яшчэ молімся за Богам сьцеражоную краіну нашу Беларусь і ўвесь беларускі народ, за стойкасьць у веры, мужнасьць у выпрабаваньнях і вернасьць свайму народу ўсіх нас.<br>
<br>
– Яшчэ молімся за слугу Божага <em>(Божую)</em> ... <em><font color="#d00505">(імя)</font></em>, каб добры і міласэрны Бог наведаў яго <em>(яе, іх)</em> і дараваў яму <em>(ёй, ім)</em> спакойнае жыцьцё, здароўе, посьпех у кожнай добрай справе, і каб адпусьціў яму <em>(ёй, ім)</em> ўсе ягоныя <em>(ейныя, іхнія)</em> правіны вольныя і міжвольныя.<br>
<br>
– Яшчэ молімся Госпаду Богу нашаму, каб Ён пачуў голас маленьняў нас, грэшных, і зьмілаваўся над слугою сваім <em>(сваёю)</em> ... <em><font color="#d00505">(імя)</font></em>, захаваў яго <em>(яе, іх)</em> ад суму, бяды, гневу і патрэбы, і ад усякае хворасьці душэўнае і цялеснае, і дараваў яму <em>(ёй, ім)</em> здароўе і даўгалецьце. Скажам усе разам: хутка пачуй нас і зьмілуйся.<br>
<br>
– Яшчэ молімся, каб гэтаму гораду і гэтай сьвятой царкве, і ўсякаму гораду і краіне, захавацца ад голаду, пошасьці, землятрусу, патопу, агню, мяча, нападу ворагаў і братабойчай вайны; і каб добры і чалавекалюбны Бог наш быў міласэрны і спагадлівы да нас, адхіліў ад нас усякую небясьпеку, што нам пагражае, вызваліў нас ад Свайго справядлівага гневу і зьмілаваўся над намі.<br>
<br>
– Яшчэ молімся, каб Госпад Бог пачуў голас маленьня нас, грэшных, і зьмілаваўся над намі.<br>
<br>
<font color="#d00505"><strong>Людзі:</strong></font> Госпадзе, зьмілуйся; Госпадзе, зьмілуйся; Госпадзе, зьмілуйся.<br>
<br>
<strong><font color="#d00505">Сьвятар:</font></strong> Выслухай нас, Божа, Збавіцелю наш, надзея ўсіх, што жывуць на зямлі, і тых, што далёка на моры, і будзь спагадлівы да нас, грэшных, і зьмілуйся над намі. Бо Ты міласэрны і чалавекалюбны Бог, і Табе славу аддаем, Айцу, і Сыну, і Сьвятому Духу, цяпер і заўсёды, і на вякі вякоў.<br>
<br>
<font color="#d00505"><strong>Людзі:</strong></font> Амін.<br>
<br>
<strong><font color="#d00505">Сьвятар:</font></strong> Мудрасьць. Усесьвятая Багародзіца, збаў нас.<br>
<br>
<font color="#d00505"><strong>Людзі:</strong></font> Больш годную пашаны за хэрувімаў і без параўнаньня больш слаўную за сэрафімаў, што, захаваўшы дзявоцтва, нарадзіла Бога-Слова, існую Багародзіцу, Цябе мы ўзьвялічваем.<br>
<br>
<strong><font color="#d00505">Сьвятар:</font></strong> Слава Табе, Хрысьце Божа, надзея наша, слава Табе.<br>
<br>
<strong><font color="#d00505">Людзі:</font></strong> Слава Айцу, і Сыну, і Сьвятому Духу, цяпер і заўсёды, і на вякі вякоў. Амін. Госпадзе, зьмілуйся; Госпадзе, зьмілуйся; Госпадзе, зьмілуйся. Ойча, блаславі.<br>
<br>
<strong><font color="#d00505">Сьвятар:</font></strong> Хрыстос, праўдзівы Бог наш, малітвамі ўсячыстае Свае Маці, сьвятых і баганосных айцоў нашых, і ўсіх сьвятых, хай зьмілуецца над намі і збавіць нас, бо Ён добры і Чалавекалюбец.<br>
<br>
<strong><font color="#d00505">Людзі:</font></strong> Амін.