<!DOCTYPE HTML><strong><font color="#d00505">2 студзеня - Перадсьвяцьце Богазьяўленьня; сьвятаначальніка Сільвестра, папы Рымскага<br>
<br>
ЛІТУРГІЯ<br>
<br>
Трапары:<br>
<br>
Трапар нядзельны</font></strong> <em><font color="#d00505">(тон 6).</font></em> Угледзеўшы анёлаў на магіле Тваёй, вартаўнікі амярцьвелі; і, стоячы ля магілы, Марыя шукала ўсячыстае цела Тваё. Ты паланіў пекла, застаўшыся някранутым ім, выйшаў сустрэць Дзеву, сьвету Жыцьцё. Госпадзе, што ўваскрос з мёртвых, слава Табе!<br>
<br>
<strong><font color="#d00505">Трапар перадсьвяцьця</font></strong> <em><font color="#d00505">(тон 4).</font></em> Рыхтуйся, Забулён; красуйся, Нэфталім; рака Ярдан, затрымайся і прымі з радасьцю Уладара, які ідзе хрысьціцца ў табе. Весяліцеся, Адам з прамаці Эваю, не хавайцеся, як некалі ў раі: убачыўшы вас голымі, Ён прыйшоў, каб апрануць вас у першую вопратку. Хрыстос зьявіўся, каб усё стварэньне абнавіць.<br>
<br>
<strong><font color="#d00505">Трапар апосталаў</font></strong> <em><font color="#d00505">(тон 4).</font></em> Першыя сярод апосталаў і сусьветныя настаўнікі, Уладара ўсіх маліце, каб ён дараваў супакой усяму сьвету і душам нашым багацьце свайго зьмілаваньня.<br>
<br>
<strong><font color="#d00505">Трапар Сільвестра</font></strong> <em><font color="#d00505">(тон 4).</font></em> Правілам веры і прыкладам лагоднасьці, настаўнікам устрыманасьці ты быў на справе для статку твайго; дзеля гэтага ты дасягнуў вышыняў пакораю, здабыў багацьці ўбогасьцю. Ойча сьвятаначальніку Сільвестар, малі Хрыста Бога, каб Ён збавіў душы нашыя.<br>
<br>
<strong>Слава...:<br>
<br>
<font color="#d00505">Кандак Сільвестра</font></strong> <em><font color="#d00505">(тон 3).</font></em> Між сьвятароў ты быў сьвятаром Уладара і Бога, баганосны субяседніку посьнікаў. Дзеля гэтага сёньня, ойча сьвяты, радуешся ў небе разам з анёламі. Пастыру слаўны Сільвестар, малі Хрыста Бога збавіць душы нашыя.<br>
<br>
<strong>Цяпер...:<br>
<br>
<font color="#d00505">Кандак перадсьвяцьця</font></strong> <em><font color="#d00505">(тон 4).</font></em> Сёньня Хрыстос стаў у Ярдане і кажа Яну: "Ня бойся хрысьціць Мяне, бо Я прыйшоў збавіць Адама першастворанага".<br>
<br>
<br>
<br>
<strong><font color="#d00505">Пракімен</font></strong><em><font color="#d00505"> (Пс 27.9, 1).</font></em> Збаў, Госпадзе, людзей Тваіх і блаславі набытак Твой.<br>
<br>
<em><font color="#d00505">Верш.</font></em> Цябе, Госпадзе, клічу: Божа мой, не адмоўчвайся ад мяне.<br>
<br>
<br>
<strong><font color="#d00505">Апостал:</font></strong> <em><font color="#d00505">2 Цім 4.5-8</font></em><br>
<br>
<br>
<strong><font color="#d00505">Алілуя</font></strong> <em><font color="#d00505">(Пс 6.2).</font></em> Няхай Бог зьмілуецца над намі і блаславіць нас.<br>
<br>
<font color="#d00505"><em>Верш.</em></font> Няхай сьветласьць твару Яго зазьзяе над намі.<br>
<br>
<br>
<strong><font color="#d00505">Евангельле:</font></strong> <em><font color="#d00505">Мк 1.1-8</font></em>