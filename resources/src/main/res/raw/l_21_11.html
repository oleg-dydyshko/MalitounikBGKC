<font color="#d00505"><strong>Трапар</strong> <em>(тон 4)</em>.</font> Сёньня правобраз Божае спагады і абвяшчэньне збаўленьня людзям: Дзева яўна ў Дом Божы ўваходзіць і Хрыста ўсім прадвяшчае. Усклікнем жа ёй на ўвесь голас: "Радуйся, провіду Божага спаўненьне!"<p>

<font color="#d00505"><strong>Кандак</strong> <em>(тон 4).</em></font> Чыстая сьвятыня Збавіцеля, шматкаштоўны хорам і Дзева, асьвячаная скарбніца Божай славы ўводзіцца сёньня ў дом Гасподні, прыносячы з сабою ласку Божага Духа. Анёлы Божыя славяць Яе ў песьнях, усклікаючы: "Вось жыльлё нябеснае!"<p>

<font color="#d00505"><strong>Пракімен</strong> <em>(Лк 1:46-47).</em></font> Душа мая абвяшчае веліч Госпада, і мой дух узрадаваўся ў Богу Збаўцы маім.<p>

<font color="#d00505"><em>Верш.</em></font> Бо Ён глянуў на пакорнасьць служкі сваёй: ад гэтага часу шчасьлівай называць мяне будуць усе пакаленьні.<p>

<strong>Чытаньне лісту сьвятога Апостала Паўла да габрэяў</strong> <em>(Гбр 9:1-9)</em><p>

Браты, першы запавет меў свае ўставы служэньня і зямную сьвятыню. Гэта быў шацёр, у першай частцы якога быў сьветач, і стол, і складаньне хлябоў: называлася яна "сьвятым (месцам)". За другою ж заслонаю была сьвятыня, званая "сьвятое сьвятых". Мела яна залаты ахвярнік для кадзіла і Каўчэг Запавету, увесь акованы золатам, у якім была залатая судзіна з маннаю і жазло Аарона, што расьцьвіло, і дошкі Запавету. А над ім хэрувімы славы, што крыламі ацянялі месца ачышчэньня. Але аб гэтым няма патрэбы цяпер гаварыць падрабязна. Пры такім уладкаваньні ў першую частку сьвятыні ўваходзяць заўсёды сьвятары адпраўляць службы; а ў другую – раз у год адзін толькі першасьвятар, ня без крыві, якую прыносіць ў ахвяры за грахі свае і свайго народу.<p>

<font color="#d00505"><strong>Алілуя</strong> <em>(Пс 44:11,13).</em></font> Слухай, дачка, глянь і прыхілі вуха тваё.<p>

<font color="#d00505"><em>Верш.</em></font> Вяльможы людзкія будуць шукаць ласкі ў цябе.<p>

<strong>Чытаньне сьвятога Евангельля паводле Лукі</strong> <em>(Лк 10:38-42; 11:27-28).</em><p>

У той час Ісус увайшоў у адну вёску, і жанчына, на імя Марта, прыняла Яго ў свой дом. У яе была сястра, – звалася яна Марыя – якая села ля ног Ісусавых і слухала Ягонае слова. Марта ж увіхалася каля паслугі і, падышоўшы, сказала: "Госпадзе, ці ж Цябе ня рупіць, што мая сястра пакінула мяне адну паслугоўваць? Скажы ёй, каб дапамагла мне". Ісус адказаў ёй: "Марта, Марта, ты турбуешся і клапоцішся аб многім, а адно толькі патрэбнае. Марыя выбрала лепшую частку, якая не адбярэцца ад яе".<p>

Калі Ён гаварыў гэта, нейкая жанчына з народу, узвысіўшы голас, сказала: "Шчасьлівае ўлоньне, што насіла Цябе, і грудзі, які Ты ссаў". А Ён адказаў: "Сапраўды, шчасьлівыя тыя, што чуюць слова Божае і захоўваюць яго".<p>

<font color="#d00505"><strong>Задастойнік.</strong></font> Анёлы, убачыўшы ўваход Усячыстае, дзіву даліся, як гэта Дзева ўвайшла ў Сьвятое сьвятых.<p>

Хай ніякая нячыстая рука не дакранецца да Божай скарбніцы, і хай вусны верных несьціхана славяць Багародзіцу анёльскім прывітаньнем, радасна ўсклікаючы: "Ты, Дзева чыстая, сапраўды вышэй за ўсе стварэньні".<p>

<font color="#d00505"><strong>Прычасьнік.</strong></font> Чашу збаўленьня прыму, буду клікаць імя Гасподняе. Алілуя, алілуя, алілуя.
