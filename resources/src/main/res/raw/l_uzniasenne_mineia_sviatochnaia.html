<!DOCTYPE HTML><font color="#d00505"><strong>Першы антыфан</strong></font> <em><font color="#d00505">(Пс 46: 2,3,5)</font></em> <br>
<br>
<font color="#d00505"><strong>Чытальнік:</strong></font> Усе народы, пляскайце ў далоні, усклікніце Госпаду радасным голасам. <br>
<br>
<font color="#d00505"><strong>Людзі:</strong></font> Малітвамі Багародзіцы, Збавіцелю, збаў нас. <font color="#d00505"><em>(Так пасьля наступных вершаў).</em> <br>
<br>
<strong>Чытальнік:</strong></font> Бо Госпад Усявышні страшны: Ён – вялікі Ўладар над усёй зямлёй. <br>
<br>
– Ён скарае нам людзей і кладзе народы пад ногі нашыя. <br>
<br>
– Бог узьнёсься пад радасныя воклікі, Госпад – пад гучаньне трубаў. <br>
<br>
– <strong>Слава... цяпер...</strong> <br>
<br>
<font color="#d00505"><strong>Людзі:</strong></font> Малітвамі Багародзіцы, Збавіцелю, збаў нас. <br>
<br>
<br>
<font color="#d00505"><strong>Другі антыфан</strong></font> <em><font color="#d00505">(Пс 47: 2,3,4,5)</font></em> <br>
<br>
<font color="#d00505"><strong>Чытальнік:</strong></font> Вялікі Госпад і годны ўсякай хвалы ў месьце Бога нашага, на гары сьвятой Яго. <br>
<br>
<font color="#d00505"><strong>Людзі:</strong></font> Сыне Божы, што ўзьнёсься ў славе, збаў нас, якія пяём Табе: Алілуя. <em><font color="#d00505">(Так пасьля наступных вершаў). </font></em><br>
<br>
<font color="#d00505"><strong>Чытальнік:</strong></font> Пышнае ўзвышша, радасьць усяе зямлі: на ягоным паўночным канцы – гара Сыён, горад Караля вялікага. <br>
<br>
– Бог у харомах ягоных явіўся надзейным абаронцам. <br>
<br>
– Вось усе ўладары зямныя сышліся, сабраліся разам. <br>
<br>
<font color="#d00505"><strong>Людзі:</strong></font> <strong>Сыне Божы... <br>
<br>
Слава... цяпер... Адзінародны Сыне...</strong> <br>
<br>
<br>
<font color="#d00505"><strong>Трэці Антыфан</strong></font> <em><font color="#d00505">(Пс 48:2,3,4,5) </font></em><br>
<br>
<font color="#d00505"><strong>Чытальнік:</strong></font> Пачуйце гэта, усе людзі, слухайце ўважліва, усе жыхары зямлі. <br>
<br>
<font color="#d00505"><strong>Людзі:</strong></font> <em><font color="#d00505">(тон 4).</font></em> Узьнёсься Ты ў славе, Хрысьце Божа наш, узрадаваўшы вучняў Тваіх абяцаньнем Сьвятога Духа, і ўмацаваўшы іх Тваім блаславеньнем, бо Ты – Сын Божы, Збавіцель сьвету. <em><font color="#d00505">(Так пасьля наступных вершаў) </font></em><br>
<br>
<font color="#d00505"><strong>Чытальнік:</strong></font> Простыя людзі і вяльможы, багатыя разам з беднымі. <br>
<br>
– Вусны мае кажуць словы мудрасьці, разважнасьць – роздум сэрца майго. <br>
<br>
– Нахілю да прыповесьцяў вуха маё, пад гучаньне гусьляў дам разгадку маю. <br>
<br>
<font color="#d00505"><strong>Людзі:</strong></font> <strong>Узьнёсься Ты...</strong> <br>
<br>
<font color="#d00505"><strong>Сьвятар</strong></font> <em><font color="#d00505">(Уваходны верш)</font></em><font color="#d00505">.</font> Бог узьнёсься пад радасныя воклікі, Госпад – пад гучаньне трубаў. <br>
<br>
<font color="#d00505"><strong>Людзі:</strong></font> Сыне Божы, што ўзьнёсься ў славе, збаў нас, якія пяём Табе: Алілуя. <br>
<br>
<br>
<strong><font color="#d00505">Трапары</font></strong> <br>
<br>
<font color="#d00505">Трапар сьвята </font><em><font color="#d00505">(тон 4).</font></em> Узьнёсься Ты ў славе, Хрысьце Божа наш, узрадаваўшы вучняў Тваіх абяцаньнем Сьвятога Духа, і ўмацаваўшы іх Тваім блаславеньнем, бо Ты – Сын Божы, Збавіцель сьвету. <br>
<br>
<strong>Слава... цяпер...</strong> <br>
<br>
<font color="#d00505">Кандак </font><em><font color="#d00505">(тон 6).</font></em> Споўніўшы справу нашага збаўленьня і зьяднаўшы зямное з нябесным, Ты ўзьнёсься ў славе, Хрысьце Божа наш, не адлучыўшыся ад нас, але неразлучна прабываючы з намі і кажучы тым, што любяць Цябе: "Я з вамі, і ніхто ня зможа нічога супраць вас". <br>
<br>
<br>
<font color="#d00505">Пракімен </font><em><font color="#d00505">(Пс 56:5,7).</font></em> Узьнясіся на неба, Божа, і хай па ўсёй зямлі разыдзецца слава Твая. <br>
<br>
<font color="#d00505">Верш:</font> Гатовае сэрца маё, Божа, гатовае сэрца маё: пад гукі гусьляў пяяць буду славу Тваю. <br>
<br>
<br>
<strong>Чытаньне Апостальскіх Дзеяньняў</strong> <br>
<br>
Першую кнігу напісаў я, Тэафілю, пра ўсё, што Ісус рабіў і чаго навучаў ад пачатку аж да дня, у які ўзьнёсься, даўшы праз Духа Сьвятога настаўленьні апосталам, якіх выбраў і якім даў мноства доказаў, што Ён жывы, зьяўляючыся ім на працягу сарака дзён пасьля сваіх мукаў і гаворачы аб Валадарстве Божым. I вось, калі быў з імі, загадаў ім не адыходзіць ад Ерусаліму, але чакаць абяцаньня Айца, "Аб якім вы чулі ад Мяне. Бо Ян хрысьціў вадою, а вы праз некалькі дзён будзеце ахрышчаныя Духам Сьвятым". Яны, зышоўшыся разам, пыталіся ў Яго: "Госпадзе, ці ня ў гэтым часе адбудуеш валадарства Ізраіля?" А Ён адказаў ім: "Ня вам ведаць час і пару, якія Айцец устанавіў сваёй уладаю, але, калі зыдзе на вас Дух Сьвяты, атрымаеце Ягоную сілу і будзеце Мне сьведкамі ў Ерусаліме, і ва ўсёй Юдэі, і Самарыі, і аж да краю зямлі". Пасьля гэтых словаў Ён узьнёсься ў іхняй прысутнасьці, і хмара закрыла Яго ад іхніх вачэй. Калі яны ўсё яшчэ ўзіразліся ў Яго, як Ён узьнімаўся да неба, прыступіліся да іх два мужы ў белых вопратках і сказалі: "Мужы галілейскія, чаго стаіце і глядзіце на неба? Той Ісус, які быў узяты ад вас на неба, прыйдзе зноў гэтаксама, як вы бачылі Яго, калі Ён узьнімаўся на неба". Тады яны вярнуліся ў Ерусалім з гары, што называлася Аліўнаю і была недалёка ад Ерусаліму, у адлегласьці суботняй хады. <em><font color="#d00505">(1:1-12)</font></em> <br>
<br>
<br>
<font color="#d00505">Алілуя </font><em><font color="#d00505">(Пс. 46:5,2).</font></em> Бог узьнёсься пад радасныя воклікі, Госпад – пад гучаньне трубаў. <br>
<br>
<font color="#d00505">Верш:</font> Усе народы, пляскайце ў далоні, усклікніце Госпаду радасным голасам. <br>
<br>
<br>
<strong>Чытаньне Сьвятога Евангельля паводле Лукі </strong><br>
<br>
У той час Ісус уваскрос з мёртвых і стаў сярод вучняў сваіх, кажучы ім: "Мір вам". А яны сумеліся і спалохаліся, думаючы, што бачаць здань. Але Ён сказаў ім: "Чаго вы сумеліся і чаму ўсумніліся ў вашых сэрцах? Паглядзіце на Мае рукі і ногі: гэта Я. Дакраніцеся да Мяне і пераканайцеся: дух ня мае цела і касьцей, а Я, як бачыце, маю". Сказаўшы гэта, Ён паказаў ім свае рукі і ногі. Калі ж ад радасьці яны ўсё яшчэ ня верылі і дзівіліся, Ён сказаў ім: "Ці маеце што есьці?" Яны далі Яму кавалак печанай рыбы і мёду ў сотах. Ён узяў і еў перад імі. Потым сказаў ім: "Вось тое, што Я вам казаў, калі яшчэ быў з вамі: што трэба было, каб спраўдзілася ўсё, што напісана пра Мяне ў Майсеевым Законе, у Прарокаў і ў Псалмах". Тады адкрыў ім розум для разуменьня Пісаньняў. I сказаў: "Так напісана: трэба, каб Хрыстос пацярпеў і ўваскрос з мёртвых на трэці дзень; і каб у Імя Ягонае было абвешчана пакаяньне дзеля адпушчэньня грахоў для ўсіх народаў, пачынаючы ад Ёрусаліму. Вы сьведкі гэтаму. I вось пасылаю вам абяцанае Айцом Маім. Вы ж заставайцеся ў горадзе, пакуль не апранецеся ў сілу з вышыні". Тады вывеў іх з гораду ў Бэтанію і, узьняўшы рукі, блаславіў іх. I вось, калі бласлаўляў, Ён аддаліўся ад іх і быў узьняты на неба. А яны пакланіліся Яму і з вялікай радасьцю вярнуліся ў Ерусалім, дзе ўвесь час прабывалі ў сьвятыні, славячы Бога. <em><font color="#d00505">(24:36-53)</font></em> <br>
<br>
<br>
<font color="#d00505">Задастойнік.</font> Узьвялічвай, душа мая, Хрыста Жыцьцядаўца, які ўзьнёсься ад зямлі на неба. <br>
<br>
Цябе, Маці Божую, што, вышэй за ўсякія словы і розум, у невыказны спосаб нарадзіла ў часе Спрадвечнага, мы, верныя, аднадушна ўзьвялічваем. <br>
<br>
<br>
<font color="#d00505">Прычасьнік.</font> Бог узьнёсься пад радасныя воклікі, Госпад – пад гучаньне трубаў. <br>
<br>
<font color="#d00505">Заместу <strong>"Мы бачылі..."</strong>:</font> Узьнёсься Ты ў славе, Хрысьце Божа наш, узрадаваўшы вучняў Тваіх абяцаньнем Сьвятога Духа, і ўмацаваўшы іх Тваім блаславеньнем, бо Ты – Сын Божы, Збавіцель сьвету. 