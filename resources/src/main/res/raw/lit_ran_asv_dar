Літургія
раней асьвячаных дароў
Пачатковыя малітвы
Дыякан: Блаславі, ойча!
Сьвятар: Блаславёнае валадарства † Айца, і Сына, і Сьвятога Духа, цяпер і заўсёды, і на вякі вякоў.
Людзі: Амін.
† Прыйдзіце, паклонімся Ўладару нашаму Богу.
† Прыйдзіце, паклонімся і прыпадзем да Хрыста, Уладара нашага і Бога.
† Прыйдзіце, паклонімся і прыпадзем да самога Хры­ста,­­­ Уладара і Бога нашага.
Людзі могуць сесьці
Псалом 103
Як правіла, псалмы чытаюцца антыфонна: 
двума чытальнікамі, чытальнікам і людзьмі
або дзьвюма групамі людзей.
Блаславі, душа мая, Госпада!* Госпадзе Божа мой, Ты вялікі наўзьдзіў!
Ты апрануўся ў веліч і красу,* Ты ахутаўся сьвят­лом,­­ быццам плашчом.
Ты расьцягнуў неба, быццам шацёр,* хорамы Твае над водамі паставіў.
Ты робіш з хмараў калясьніцу Cабе,* ходзіш на крылах­ ветру.
Ты робіш вятры пасланцамі Тваімі,* і слугамі Тваі­мі – полымя агню.
Ты ўмацаваў зямлю на асновах яе:* не пахісьнецца павек вякоў.
Безданьню, быццам вопраткаю, пакрыў Ты яе:* воды над гарамі сталі.
Ад пагрозы Тваёй яны ўзад падаліся,* ад грому голасу­ Твайго задрыжалі.
Горы ўзьняліся, даліны зышлі ў месцы,* якія Ты ім назначыў.
Ты ўстанавіў межы, якіх ім не перайсьці,* каб не па­крыць зноў зямлю.
Ты пасылаеш крыніцы ў рэкі,* што плывуць у далі­нах­ між гораў.
3 іх п’юць усе зьвяры польныя,* аслы дзікія ў іх смагу­ сваю гасяць.
Каля іх птушкі нябесныя жывуць:* між скалаў чут­­ны­­ сьпеў іх.
3 хорамаў Тваіх навадняеш горы:* зямля поўніцца плодам твораў Тваіх.
Ты вырошчваеш траву для жывёлы, зельле на пажы­так­ чалавеку,* каб ён мог здабыць сабе ежу з зямлі:
віно, што весяліць сэрца чалавека; аліву, што робіць твар сьветлым;*  хлеб, што сэрца чалавека ўмацоўвае.­­
Дрэвы Гасподнія маюць удосталь соку* – кедры ліван­скія, якія Ён насадзіў,
там птушкі маюць гнёзды свае;* кіпарысы – бусьлінае­ жыльлё.
Горы высокія для дзікіх козаў,* шчыліны скалаў – сховішча для грызуноў.
Ты стварыў месяц, каб паказваў поры;* сонца знае час захаду свайго.
Пасылаеш цемру, і надыходзіць ноч,* падчас якое выхо­дзяць­ усе зьвяры лясныя.
Львяняты рыкаюць, шукаючы здабычы,* просячы ў Бога спажывы сабе.
Як толькі сонца ўзыдзе, яны хаваюцца* і кладуцца ў логавах сваіх.
Выходзіць чалавек да справаў сваіх* і да работы сваёй­ да вечара.
Якое багацьце твораў Тваіх, Госпадзе!* Ты ўсё мудра­ стварыў: зямля поўная стварэньняў Тваіх.
Вось мора вялікае і прасторнае:* у ім рухаецца безьліч стварэньняў, жывёлаў вялікіх і малых.
Караблі плаваюць па ім,* і кіт агромністы там, якога­ Ты стварыў, каб бавіўся ў ім.
Усе яны чакаюць ад Цябе,* каб Ты даў ім спажыву ў свой час.
Ты ім даеш, і яны падбіраюць,* адкрываеш руку Тваю, і яны поўняцца ўсякім дабром.
Калі ж Ты хаваеш твар Твой ад іх, яны трыво­жац­ца;­* адымаеш дух ад іх, і яны гібеюць, і ў пыл зноў вяр­таюц­ца.
Пасылаеш Духа Твайго, і яны ажываюць,* і Ты абнаў­ляеш­ твар зямлі.
Няхай слава Гасподняя трывае давеку,* хай Госпад­ цешыцца з твораў Сваіх.
Ён гляне на зямлю, і яна дрыжыць,* дакранецца да гораў, і яны дымяцца.
Праз усё жыцьцё маё буду хваліць Госпада,* буду ў песьнях славіць Бога майго, пакуль буду жыць.
Няхай прыемнай Яму будзе песьня мая:* я радуюся­ ў Госпадзе.
Няхай счэзнуць грэшнікі з зямлі* і няхай ня будзе больш нягоднікаў.
Блаславі, душа мая, Госпада!
Сонца знае час захаду свайго;* Ты пасылаеш цемру­ і надыходзіць ноч.
Якое багацьце твораў Тваіх, Госпадзе:* Ты ўсё муд­ра­ стварыў.
Людзі ўстаюць
Слава † Айцу, i Сыну, i Сьвятому Духу,* цяпер i заўсё­ды,­­ i на вякi вякоў. Амiн.
† Алілуя, алілуя, алілуя: слава Табе, Божа. (Тройчы)­
 Мірная Літанія
Дыякан: У супакоі Госпаду памолімся.
Людзі: Госпадзе, зьмілуйся. (Так і пасьля наступных­ просьбаў)
Дыякан: За супакой з вышыняў і збаўленьне душ нашых, Госпаду памолімся.
– За супакой на ўсім сьвеце, добры стан сьвятых Бо­жых­­ цэркваў і зьяднаньне ўсіх, Госпаду памолімся.­
– За гэтую сьвятую царкву і тых, што з вераю, па­шанаю­­­ і страхам Божым уваходзяць у яе, Госпаду памо­лім­ся.
– За Сьвятога Айца нашага Сусьветнага біскупа ... (імя) Папу Рымскага, дастойнага архібіскупа нашага ... (імя), пачэсных сьвята­роў, дыяканаў у Хрысьце, усё духавенства і лю­дзей­, Госпаду памолімся.
– За ўрад, належныя ўлады і ўсіх, што сьцерагуць цэласьць і спакой гэтае краіны, Госпаду памолімся.­
– За Богам сьцеражоную краіну нашу Беларусь і ўвесь беларускі народ, за стойкасьць у веры, мужнасьць у выпрабаваньнях і вернасьць свайму народу­ ўсіх нас, Госпаду памолімся.
– За гэты горад (гэтую вёску), за ўсе гарады і краі­­­ны,­­­­­­ і за верных людзей, што жывуць у іх, Госпаду­ памо­лімся.­
– За добрае надвор’е, багаты ўраджай пладоў зям­ных­ і за часы спакойныя, Госпаду памолімся.
– За падарожнікаў па моры, зямлі і ў паветры, за няду­жых, тых што церпяць, за зьняволеных і збаў­лень­не іх, Госпаду памолімся.
– Каб нам выбавіцца ад усякага гневу, суму і неда­статку,­ Госпаду памолімся.
– Заступіся, зжалься, збаў і сьцеражы нас, Божа, лас­каю­ Тваёю.
Людзі: Госпадзе, зьмілуйся.
Дыякан: Успамянуўшы найсьвятую, усячыстую, най­блаславёную, слаўную Ўладарку нашу Багаро­дзіцу і заўсёды Дзеву Марыю і ўсіх сьвятых, самі сябе і адзін аднаго, і ўсё жыцьцё наша Хрысту Богу аддайма.
Людзі: Табе, Госпадзе.
Сьвятар (ціха): Госпадзе, шчодры і міласэрны, доўгацярплівы і багаты на ласку, уваж малітву нашу і пачуй голас маленьня нашага, пакажы нам знак спагадлівасьці Тваёй, накіруй нас на шлях Твой, каб мы маглі хадзіць у праў­дзе­ Тваёй; напоўні радасьцю сэрцы нашы, каб нам баяцца імя Твайго сьвятога,­ бо Ты вялікі і творыш цуды. Ты – Бог адзіны, і няма падобнага між багамі да Цябе, Госпадзе: Ты сільны ў дабрыні і добры ў моцы, здольны дапамагчы,­ суцешыць і збавіць тых, што спа­дзяюцца на імя сьвятое Тваё.
Уголас: Бо Табе належыцца ўсякая слава, пашана і пакланеньне, † Айцу, і Сыну, і Сьвятому Духу, цяпер­ і заўсёды, і на вякі вякоў.
Людзі: Амін.
Людзі могуць сесьці
ЧЫТАНЬНЕ ПСАЛТЫРА
(18-ая катызма – «Песьні ўзыходжаньня»)
Псалом 119
У бядзе гукаў я Госпада,* і Ён пачуў мяне.
Госпадзе, вызваль душу маю* ад вуснаў хлусьлівых і ад языка здрадлівага.
Што дасьць або што прынясе табе* хлусьлівы язык?
Вострыя стрэлы магутнага* і распаленае вугольле жаўтазелю.
Гора мне, што жыву як прыхадзень,* прабываю ў палат­ках Кідарскіх.
Задоўга жыла душа мая* сярод міраненавісьнікаў.
Калі я кажу ім пра мір,* яны імкнуцца да вайны.
Псалом 120
Уздымаю вочы мае да гораў:* адкуль мае прыйсьці дапамога мая?
Дапамога мая ад Госпада,* які стварыў неба і зямлю.­
Ён ня дасьць пахіснуцца назе тваёй:* не засьпіць Той, Хто сьцеражэ цябе.
Ня дрэмле і ня сьпіць* Той, Хто ахоўвае Ізраіля.
Госпад твой абаронца з правага боку твайго:* сон­ца­­ не паразіць цябе ўдзень, ані месяц уночы.
Госпад захавае цябе ад усяго благога:* захавае Ён душу тваю.
Госпад будзе сьцерагчы твой выхад і прыйсьце* цяпер­ і на ўсе вякі.
Псалом 121
Усьцешыўся я, калі мне сказалі:* пойдзем да дому Гасподняга!
Ногі нашы* стаяць у браме тваёй, Ерусалім:
Ерусалім адбудаваны,* горад суцэльны.­
Туды ідуць пакаленьні, пакаленьні Гасподнія, паводл­е закону Ізраіля,* каб славіць імя Гасподняе.
Там устаноўленыя пасады судовыя,* пасады дому Да­ві­давага.­
Прасіце супакою для Ерусаліму,* няхай жывуць у супакоі ўсе, што любяць цябе!
Няхай будзе супакой у мурах тваіх,* бясьпечнасьць у харомах тваіх!
Дзеля братоў і прыяцеляў маіх буду казаць:* «Мір табе!»
3 увагі на дом Госпада Бога нашага* буду жадаць дабра­ табе.
Псалом 122
Уздымаю вочы мае* да Цябе, што жывеш у небе.
Як вочы слуг узіраюцца на рукі гаспадароў сваіх,* і як вочы служкі на рукі гаспадыні сваёй,
так вочы нашы ўзьнесеныя да Госпада Бога на­шага,*­ пакуль Ён ня зьмілуецца над намі.
Зьмілуйся над намі, Госпадзе, зьмілуйся над намі,* бо даволі мы сытыя пагардай.
Даволі душа наша поўная насьмешак магутных* і пагарды гордых.
Псалом 123
Калі б ня Госпад быў на нашым баку* – хай пры­знаецца Ізраіль, –
калі б ня Госпад быў на нашым баку,* калі на нас паўсталі­ людзі,
яны б жывымі праглынулі нас,* калі іхняя злосьць рас­пальвалася супраць нас;
вада затапіла б нас,* па­ток заліў бы нас,
бурлівыя воды* пранесьліся б над намі.
Блаславёны Госпад,* які не аддаў нас на патраву ў зубы іх.
Душа нашая, быццам птушка, вырвалася з сеткі лаўцоў:* сетка парвалася і мы ўратаваліся.
Дапамога нашая ў імені Госпада,* які стварыў неба і зямлю.
Людзі ўстаюць
† Слава Айцу, і Сыну, і Сьвятому Духу,* цяпер і заўсёды, і на вякі вякоў. Амін.
† Алілуя, алілуя, алілуя: слава Табе, Божа. (Тройчы)­
Дыякан: Яшчэ і яшчэ ў супакоі Госпаду памолімся. 
Людзі: Госпадзе, зьмілуйся.
Дыякан: Заступіся, зжалься, збаў і сьцеражы нас, Божа, ласкаю Тваёю.
Людзі: Госпадзе, зьмілуйся.
Дыякан: Успамянуўшы найсьвятую, усячыстую, найблаславёную, слаўную Ўладарку нашу Багаро­дзі­цу і заўсёды Дзеву Марыю і ўсіх сьвятых, самі сябе і адзін аднаго, і ўсё жыцьцё наша Хрысту Богу аддайма.
Людзі: Табе, Госпадзе.
Сьвятар (ціха): Госпадзе, у строгасьці Тваёй не судзі нас і ў гневе Тваім не карай нас, але ўчыні з намі згодна з Тваёй міласэрнасьцю, Лекару і Збаві­целю душ нашых. Накіруй нас да жаданага прыстанішча Твайго, прасьвятлі вочы нашы, каб нам пазнаць праўду Тваю; і дай нам рэшту гэтага дня і ўсе дні жыцьця нашага правесьці без граху і ў супакоі, маліт­вамі Багародзіцы і ўсіх сьвятых.
Уголас: Бо Твая ёсьць дзяржава і Тваё валадарства, і сіла, і слава, † Айца, і Сына, і Сьвятога Духа, цяпер­ і заўсёды, і на вякі вякоў.
Людзі: Амін.
Людзі могуць сесьці
Псалом 124
Тыя, што спадзяюцца на Госпада,* быццам гара Сыён, не пахіснуцца давеку.
Горы навакол Ерусаліму,* і Госпад навакол народу­ Свайго цяпер і давеку.
Бо Госпад ня дасьць жэзлу нязбожных панаваць над лёсам праведных,* каб праведнікі не працягвалі рук сваіх да беззаконьня.
Госпадзе, чыні дабро людзям добрым* і шчырага сэрца.­
А тых, што зыходзяць на крывыя сьцежкі,* хай Госпад­­­ адкіне разам са злачынцамі.
Мір Ізраілю!­
Псалом 125
Калі Госпад вяртаў палонных Сыёну,* мы былі быццам­ у сьне.
Тады вусны нашыя былі поўныя сьмеху, а язык – радасьці;* тады пагане гаварылі між сабою: «Як добра абышоўся з імі Госпад!»
Госпад абышоўся цудоўна з намі,* і мы ўсьце­шы­ліся.­ 
Вярні, Госпадзе, нашых палонных,* быццам ручаі на сасмаглую зямлю.
Тыя, што сеюць са сьлязьмі,* жаць будуць у рада­сьці. 
Тыя, што з плачам нясуць зерне сеяць,* вяртаюцца­ радасныя, несучы снапы свае.
Псалом 126
Калі ня Госпад збудуе дом, марныя намаганьні будаў­ні­коў;* і калі ня Госпад сьцеражэ места, дарэм­на­ піль­нуюць яго вартаўнікі.
Дарэмна ўстаеце на досьвітку, сядзіце да позьняй ночы, спажываеце хлеб свой у цяжкай працы:* Госпад­ і ў сьне абдорвае абраньнікаў Сваіх.
Вось дзеці – гэта дар Госпада,* а плод улоньня – узнагарода.
Як стрэлы ў руцэ ваяра,* так сыны маладыя.
Шчасьлівы той, хто напоўніў імі калчан свой:* ня будуць пасаромленыя, калі ў браме стануць для рас­правы­ з ворагам.
Псалом 127
Блаславёныя ўсе, што баяцца Госпада,* і што хо­дзяць­ Ягонымі шляхамі.
Будзеш карміцца з працы рук тваіх,* будзеш шчасьлі­вы­­ і добра табе будзе.
Жонка твая будзе быццам пладавітая лаза вінаград­ная­ ў зацішшы дому твайго;* сыны ж твае – быццам галінкі аліўныя вакол стала твайго.
Так будзе блаславёны* той, хто баіцца Госпада!
Няхай блаславіць цябе Госпад з Сыёну,* каб ты бачыў­ дабрабыт Ерусаліму праз усе дні жыцьця твайго,­
каб ты дачакаўся бачыць* дзяцей сыноў тваіх.
Мір Ізраілю!
Псалом 128
Шмат прыгняталі мяне з маладосьці маёй* – хай пры­знаецца Ізраіль, –
вельмі прыгняталі мяне з маладосьці маёй,* але ня здолелі перамагчы мяне.
На хрыбце маім аралі яны,* доўгія барозны свае прага­няючы.
Але справядлівы Госпад* абцяў вяроўкі нязбожных.
Няхай будуць пасаромленыя і адступяцца* ўсе, што ненавідзяць Сыён.
Няхай стануцца падобнымі да травы на страсе,* што засыхае перад тым, як вырвуць яе,
жнец ня здолее напоўніць ёю жмені сваёй,* ані той, хто вяжа снапы, – прыгаршчаў сваіх.
І тыя, што праходзяць паўз іх, ня скажуць:* «Бласла­веньне Гасподняе хай будзе на вас! Бласлаўляем вас у імя Гасподняе».
Людзі ўстаюць
† Слава Айцу, і Сыну, і Сьвятому Духу,* цяпер і заўсёды, і на вякі вякоў. Амін.
† Алілуя, алілуя, алілуя: слава Табе, Божа. (Тройчы)­
Дыякан: Яшчэ і яшчэ ў супакоі Госпаду памолімся. 
Людзі: Госпадзе, зьмілуйся.
Дыякан: Заступіся, зжалься, збаў і сьцеражы нас, Божа, ласкаю Тваёю.
Людзі: Госпадзе, зьмілуйся.
Дыякан: Успамянуўшы найсьвятую, усячыстую, найблаславёную, слаўную Ўладарку нашу Багаро­дзі­цу­ і заўсёды Дзеву Марыю і ўсіх сьвятых, самі сябе, і адзін аднаго, і ўсё жыцьцё наша Хрысту Богу аддайма.
Людзі: Табе, Госпадзе.
Сьвятар(ціха): Госпадзе Божа мой, будзь памятлівы нас грэшных і непатрэб­ных слугаў Тваіх, што клічуць імя сьвятое Тваё; і не пасаром нас у спадзявань­ні Тваёй міласэрнасьці, але дай нам, Госпадзе, усё, што просім для нашага збаўленьня, і зрабі нас годнымі любіць і баяцца Цябе ад усяго сэрца нашага, і чыніць ва ўсім волю Тваю.
Уголас: Бо Ты добры і чалавекалюбны Бог, і Табе славу­ аддаем, † Айцу, і Сыну, і Сьвятому Духу, цяпер і заўсё­ды, і на вякі вякоў.
Людзі: Амін.
Людзі могуць сесьці
Псалом 129
3 глыбіні клічу Цябе, Госпадзе:
Госпадзе, пачуй голас мой.* Хай вушы Твае будуць уважлівымі да голасу маленьня майго.
Калі памятлівы бясчынстваў нашых будзеш, Гос­па­дзе:*­ Госпадзе, хто зможа ўстаяць?
Але ж у Цябе адпушчэньне ёсьць,* хай баяцца Цябе.
Дзеля імя Твайго спадзяюся на Цябе, Госпадзе:* душа мая чакае слова Твайго;
душа мая спа­дзяец­ца­ на Госпада больш, чым сьві­тань­ня­ чакае страж начны,* больш, чым сьвітаньня.
Хай Ізраіль чакае Госпада,* бо ў Госпада міласэрнасьць і вялікае ў Яго збаўленьне,
і Ён выбавіць Ізраіля* ад усіх беззаконьняў яго.
Псалом 130
Сэрца маё, Госпадзе, не ганарыцца, і вочы мае не гля­дзяць­ пыхліва.*  Не ганюся за тым, што для мяне завялікае або недасяжнае.
Але я ўпакорыў і супакоіў душу маю:
быццам грудное дзіцятка на лоне маці,* як малое дзіцятка, так душа мая ўва мне.
Спадзявайся, Ізраілю, на Госпада* цяпер і давеку.
Псалом 131
Успомні, Госпадзе, Давіда* і ўсе ягоныя намаганьні,
як ён кляўся Госпаду,* даваў абяцаньне Моцнаму Якубаваму:
«Не ўвайду да пакояў дому майго,* і ня ўзыду на пась­­­цель ложа майго,
і ня дам сну вачом маім,* і спачынку павекам маім,
пакуль не знайду месца для Госпада,* памяшканьня­ для Моцнага Якубавага».
Вось мы чулі пра яго ў Эфраце,* знайшлі яго на полі Яару;
увойдзем у Ягонае жыльлё,* падзем ніцма перад падножжам ног Ягоных.
Устань, Госпадзе, ідзі на месца спачынку Твайго,* Ты і каўчэг славы Тваёй.
Хай сьвятары Твае апрануцца ў справядлівасьць,* і сьвятыя Твае хай узрадуюцца.
3 увагі на Давіда, слугу Твайго,* не адварочвай тва­ру­ ад памазаньніка Твайго.
Кляўся Госпад Давіду моцнай клятваю, і не ад­сту­піц­­ца­­­­­ ад яе:* «Нашчадкаў тваіх пасаджу на пасадзе тваім.
Калі сыны твае захаваюць запавет Мой і прыказаньні, якіх Я іх навучу,* дык і іх сыны будуць ся­дзець на паса­дзе тваім давеку».
Бо Госпад выбраў Сыён,* пажадаў мець яго за сялібу:­
«Вось месца Майго супачынку давеку, дзе буду жыць,* бо Я ўпадабаў яго;
багацьці ягоныя шчодра­ бласлаўлю,* бедных ягоных насычу хлебам;
сьвятароў ягоных апрану ў збаўленьне,* і сьвятыя яго ў радасьці жыць будуць.
Там Я дам моц Давіду,* сьветач пастаўлю пама­зань­ні­ку Майму;
ворагаў ягоных пакрыю сорамам,* а над ім закрасуе сьвятасьць Мая».
Псалом 132
Вось як добра, як міла,* калі браты жывуць разам!
быццам алей духмяны на галаве, што сьцякае па бара­дзе,­ барадзе Ааронавай,* ажно да краёў шаты яго;
быццам раса Гэрмону, што спадае на гару Сыён,*–   бо там Госпад дае сваё блаславеньне і жыцьцё давеку.­
Псалом 133
Блаславіце Госпада, усе слугі Гасподнія,* усе, што чуваеце начамі ў сьвятыні Гасподняй!
Уздымайце рукі вашыя да месца сьвятога* і бла­слаў­ляйце Госпада!
Няхай блаславіць вас з Сыёну Госпад,* што стварыў неба і зямлю!
Людзі ўстаюць
† Слава Айцу, і Сыну, і Сьвятому Духу,* цяпер і заўсё­ды,­ і на вякі вякоў. Амін.
† Алілуя, алілуя, алілуя: слава Табе, Божа. (Тройчы)­
Дыякан: Яшчэ і яшчэ ў супакоі Госпаду памолімся.
Людзі: Госпадзе, зьмілуйся.
Дыякан: Заступіся, зжалься, збаў і сьцеражы нас, Божа, ласкаю Тваёю.
Людзі: Госпадзе, зьмілуйся.
Дыякан: Успамянуўшы найсьвятую, усячыстую, най­блаславёную, слаўную Ўладарку нашу Багаро­дзі­цу і заўсёды Дзеву Марыю і ўсіх сьвятых, самі сябе, і адзін аднаго, і ўсё жыцьцё наша Хрысту Богу аддайма.
Людзі: Табе, Госпадзе.
Сьвятар: Бо Ты Бог наш, які нас мілуе і збаўляе, і Табе славу аддаем, † Айцу, і Сыну, і Сьвятому Духу, цяпер і заўсёды, і на вякі вякоў.
Людзі: Амін.
Вячэрнія песьні
Людзі сьпяваюць (або чытаюць) псалмы 140, 141,129 і 116, чаргуючы іхнія апошнія вершы з адпаведнымі песьнямі дня або сьвята.
Калі сьвятар кадзіць, належыць стаяць
Псалом 140
Госпадзе, Цябе клічу: пачуй мяне.
Пачуй мяне, Госпадзе!
Госпадзе, Цябе клічу: пачуй мяне;* будзь уважлівы да голасу маленьня майго, калі я клічу Цябе.
Пачуй мяне, Госпадзе.
Хай малітва мая ўзыдзе да Цябе, быццам кадзіла,* і ахвярай вячэрняй будзе ўздыманьне рук маіх.
Пачуй мяне, Госпадзе.
Наступныя вершы Пс 140, аж да вершу «Вызваль з вязьніцы»­­­­­ Пс 141, звы­чай­на чы­таюцца або зусім прапускаюцца:
[Пастаў, Госпадзе, ахову вуснам маім* і сьцеражы дзьверы губ маіх.
Ня дай ухіліцца сэрцу майму да благога,* каб мне не шукаць­ прыч­ы­ны для ўчынкаў нягодных.
3 лю­дзямі, якія чыняць бясчынствы:* хай не пакаштую пры­­смакаў­ іх.
Хай праведнік па-добраму карае і папраўляе мяне:* алей грэшні­каў не намасьціць галавы маёй.
Су­праць злосьці іх я буду ўвесь час маліцца.* Уладары іх, расьсея­ныя між скалаў,
пачуюць, як лагодныя словы мае.* Быццам разара­ная зямля, так косьці іх раскіданыя па апраметнай.
Бо да Цябе, Госпадзе Божа мой, зьвернутыя вочы мае;* да Цябе прыбягаю: не загубі душы маёй.
Сьцеражы мяне ад сеці, што на мяне паставілі,* ад пасткі людзей­ нягодных.
Хай усе нязбожныя ўпадуць у сеці свае,* я ж адзін перайду бясь­печна.­
Псалом 141
Голасна клічу Госпада,* голасна да Госпада малюся.­ 
Перад Ім сум мой выліваю,* пра тугу маю Яму распавядаю:
дух мой зьнемагае ўва мне,* Ты ж ведаеш шляхі мае.
На дарозе, па якой іду,* паставілі пастку на мяне.
Гляджу ўправа, углядаюся:* няма нікога, хто б мне спагадаў;­
ня маю, куды ўцякаць:* няма нікога, хто б парупіўся­ аб душы маёй.
Цябе, Госпадзе, клічу; кажу:* Ты мая надзея, мой удзел у краіне жывых.
Будзь уважлівы да малітвы маёй,* бо я вельмі зьнямогся.
Выбаў мяне ад ганіцеляў маіх,* бо яны мацнейшыя за мяне.]
Калі ёсьць 10 песьняў, яны сьпяваюцца ў чаргаваньні з вер­шамі­­ псалмаў, пачынаючы ад наступнага вершу:
Вызваль з вязьніцы душу маю,* каб мне дзякаваць імю Твайму.
Праведнікі вакол мяне чакаюць,* калі Ты мне пака­жаш спагадлівасьць Тваю.
Калі ёсьць 8 песьняў, іх пачынаюць сьпяваць пасьля на­­ступ­­­нага вершу:­
Псалом 129
3 глыбіні клічу Цябе, Госпадзе:* Госпадзе, пачуй голас­ мой.
Хай вушы Твае будуць уважлівымі* да голасу маленьня­ майго.
Калі ёсьць 6 песьняў:
Калі памятлівы бясчынстваў нашых будзеш, Госпадзе:­ Госпадзе, хто зможа ўстаяць?* Але ж у Цябе адпу­шчэнь­не ёсьць, хай баяцца Цябе.
Дзеля імя Твайго спадзяюся на Цябе, Госпадзе:* душа мая чакае слова Твайго. Душа мая спа­дзяец­ца­ на Госпада.
Больш, чым сьві­таньня чакае страж начны, больш, чым сьвітаньня;* хай Ізраіль чакае Госпада.
Бо ў Госпада міласэрнасьць і вялікае ў Яго збаў­лень­­­не,­* і Ён выбавіць Ізраіля ад усіх безза­конь­няў­ яго.
Псалом 116
Хваліце Госпада, усе народы,* слаўце Яго, усе людзі.
Бо міласэрнасьць Ягоная ўмацавалася над намі* і вернасьць Гасподняя трывае давеку.
Людзі ўстаюць
Слава † Айцу, і Сыну, і Сьвятому Духу.
Пахвальная песьня сьвятому або сьвяту, калі ёсьць.
Цяпер і заўсёды, і на вякі вякоў. Амін.
Пахвальная песьня ў гонар Багародзіцы
або, у сьвяты Гасподнія — сьвяту.
УВАХОД
Дыякан: Мудрасьць, устаньце!
Людзі: Сьвятло лагоднае сьвятое славы несьмярот­нага­ Айца нябеснага,* сьвятога, блаславёнага – Ісусе­­ Хры­сьце!* Дажыўшы да захаду сонца і ўбачыўшы­ вячэрняе­ сьвятло,* славім † Айца, і Сына, і Сьвято­га­ Духа – Бога.* Дастойна ёсьць на ўсякі час чыстымі галасамі пяяць хвалу Тваю, Сыне Бож­ы, што даеш жыцьцё:* дзеля гэтага сьвет сла­віць Цябе.
Дыякан: Будзьма ўважлівыя.
Сьвятар: Мір усім! (Бласлаўляе людзей)*
Людзі: І твайму духу.
Дыякан: Мудрасьць. Слухайма ўважліва.
Чытальнік: Чытае пракімен дня.
Людзі: Паўтараюць першы верш, як прыпеў.
Дыякан: Мудрасьць.
Чытальнiк: Чытаньне кнігі Роду. (Або Кнігі Выхаду)­
Дыякан: Слухайма ўважлiва.
Людзі сядаюць
Чытальнiк: Чытае адпаведны ўрывак­ Сьвятога Пісаньня.
Людзі ўстаюць
Чытальнік: Чытае другі пракімен дня.
Сьвятар: Мудрасьць, устаньце!
Сьвятло Хрыстовае прасьвятляе ўсіх! (Бласлаўляе)†
Чытальнiк: Чытаньне кнігі Прыповесьцяў. (Або Кнігі Ёва)­
Дыякан: Слухайма ўважлiва.
Людзі сядаюць
Чытальнiк: Чытае другі ўрывак­ Сьвятога Пісаньня.­
Сьвятар: Мiр табе, чытальнiк! (Бласлаўляе)
Урачыстае каджэньне і пакаянная малітва
Дыякан: Мудрасьць.
Людзі кленчаць
Сьвятар: Хай малітва мая ўзыдзе да Цябе, быццам кадзіла, і ахвярай вячэрняй будзе ўздыманьне рук маіх.
Людзі: Хай малітва мая ўзыдзе да Цябе, быццам ка­­­дзі­ла,* і ахвярай вячэрняй будзе ўздыманьне рук маіх.
Сьвятар: Госпадзе, Цябе клічу: пачуй мяне, будзь уважлівы да голасу маленьня майго, калі я клічу Цябе.
Людзі: Хай малітва мая ўзыдзе да Цябе, быццам ка­дзіла,* і ахвярай вячэрняй будзе ўздыманьне рук маіх.
Сьвятар: Пастаў, Госпадзе, ахову вуснам маім, і сьцеражы дзьверы губ маіх.
Людзі: Хай малітва мая ўзыдзе да Цябе, быццам ка­дзі­ла,* і ахвярай вячэрняй будзе ўздыманьне рук маіх.
Сьвятар: Ня дай ухіліцца сэрцу майму да благога, каб мне не шукаць прычыны да ўчынкаў нягодных.
Людзі: Хай малітва мая ўзыдзе да Цябе, быццам ка­дзіла,* і ахвярай вячэрняй будзе ўздыманьне рук маіх.
Сьвятар: Хай малітва мая ўзыдзе да Цябе, быццам кадзіла.
Людзі: І ахвярай вячэрняй будзе ўздыманьне рук маіх.
Малітва сьв. Ахрэма Сірыйца
Сьвятар: Госпадзе і Ўладару жыцьця майго, духа лена­сьці, нуды, уладалюбства і марнаслоўя ня дай мне.† (Зямны паклон)
Духа чысьціні, пакоры, цярплівасьці і любові дай мне, слузе Твайму.† (Зямны паклон)
Так, Госпадзе Ўладару! Дай мне бачыць мае праві­ны­ і не асуджаць брата майго, бо Ты блаславёны на вякі вякоў. Амін.† (Зямны паклон)
Людзі ўстаюць
На гэтым месцы, калі належыцца, чытаецца Апостал і Евангельле (у Вялікі тыдзень толькі Евангельле).
ЛІТАНІЯ ЎЗМОЦНЕНАГА МАЛЕНЬНЯ
Дыякан: Скажам усе разам ад усяе душы і ад усяе думкі нашае, скажам.
Людзі: Госпадзе, зьмілуйся.
Дыякан: Госпадзе ўсемагутны, Божа айцоў нашых, молімся Табе, пачуй нас і зьмілуйся.
Людзі: Госпадзе, зьмілуйся.
Дыякан: Зьмілуйся над намі, Божа, паводле Тваёй вялікай міласэрнасьці, молімся Табе, пачуй нас і зьмілуйся.
Людзі: Госпадзе, зьмілуйся; Госпадзе, зьмілуйся; Гос­­­падзе,­ ­зьмілуйся. (Так і пасьля наступных прось­баў)
Дыякан: Яшчэ молімся за Сьвятога Айца нашага Сусьвет­нага біскупа ... (імя) Папу Рымскага, дастойнага­ архібіскупа нашага ... (імя) і ўсіх у Хрысьце братоў нашых.
– Яшчэ молімся за ўрад, належныя ўлады і ўсіх, што сьцерагуць цэласьць і спакой гэтае краіны.
– Яшчэ молімся за Богам сьцеражоную краіну нашу Беларусь і ўвесь беларускі народ, за стой­касьць у веры, мужнасьць у выпрабаваньнях і вернасьць свай­му­­ народу ўсіх нас.
– Яшчэ молімся за братоў нашых сьвятароў, дыя­ка­наў­­­ і манахаў, і ўсіх братоў і сёстраў нашых у Хрысьце.­
– Яшчэ молімся за годных памяці заснавальнікаў гэ­тай­­ ­сьвятой царквы і за ўсіх раней адышоўшых айцоў і братоў нашых, якія тут і на кожным іншым месцы спачываюць.
– Яшчэ молімся за дабрачынцаў гэтай сьвятой царквы,­ за тых, што прыносяць дары, працуюць і сьпяваюць у ёй, і за ўсіх тут прысутных людзей, якія ча­каюць­ ад Цябе багацьця Твайго зьмілаваньня.
Людзі: Госпадзе, зьмілуйся; Госпадзе, зьмілуйся; Госпадзе,­ зьмілуйся.
На гэтым месцы могуць быць літаніі за пакліканых (г. зн.­ тых, што рыхтуюц­ца да хросту) і прасьветленых (тых, што маюць­ неўзабаве атрымаць хрост).
МАЛІТВЫ ВЕРНЫХ
Дыякан: Усе верныя, яшчэ і яшчэ ў супакоі Госпаду­ памолімся.
Людзі: Госпадзе, зьмілуйся.
Дыякан: Заступіся, зжалься, збаў і сьцеражы нас, Божа, ласкаю Тваёю.
Людзі: Госпадзе, зьмілуйся.
Сьвятар (ціха): Божа вялікі, усяхвальны, што перавёў нас ад тленнасьці да нятленнасьці жыватворчаю сьмерцю Хрыста Твайго, вызвалі нашыя пачуцьці ад пажаданьняў, якія вядуць да сьмерці, і дай нам разважнасьць за добрага правадніка: хай вока ўстрымаецца ад бачаньня благога, а слых будзе глухі для слоў пустых, язык хай будзе вольны ад гутарак недастойных; ачысьці нашыя вусны, каб яны хвалілі Цябе, Госпадзе; зрабі, каб нашыя рукі цураліся­ ўсялякіх благіх учынкаў і рабілі толькі прыемнае Табе; умацуй нашыя целы і розум ласкаю Тваёю.
Дыякан: Мудрасьць!
Сьвятар: Бо Табе належыцца ўсякая слава, пашана і пакланеньне,† Айцу, і Сыну, і Сьвятому Духу, цяпер і заўсёды, і на вякі вякоў.
Людзі: Амін.
Дыякан: Яшчэ і яшчэ ў супакоі Госпаду памолімся.
Людзі: Госпадзе, зьмілуйся.
Дыякан: Заступіся, зжалься, збаў і сьцеражы нас, Божа, ласкаю Тваёю.
Людзі: Госпадзе, зьмілуйся.
Сьвятар (ціха): Молім Цябе, Уладару сьвяты, усядобры, багаты на міла­сэр­насьць: будзь спагадлівы да нас, грэшных, і зрабі нас годнымі прыняць адзіна­роднага Сына Твайго і Бога нашага, Уладара славы. Бо вось Яго­нае ўсячыстае­ Цела і жыватворчая Кроў у атачэньні мноства нябач­ных хораў нябесных пры­носяцца ў гэтую хвіліну, каб быць пакладзены­мі на гэтым сьвятым стале. Дай нам прыняць іх без асуджэньня, каб з пра­сьвет­ленымі духоўнымі вачыма­ мы сталіся сынамі сьвятла і дня.­
Дыякан: Мудрасьць!
Сьвятар: Паводле дару Хрыста Твайго, з якім бласла­вёны Ты і Твой усесьвяты, добры і жыватворчы Дух, † цяпер і заўсёды, і на вякі вякоў.­
Людзі: Амін.
ПЕРАНЯСЕНЬНЕ СЬВЯТЫХ ДАРОў
(ВЯЛІКІ ўВАХОД)
У гэты час сьвятыя дары з прыгатавальніка
ўрачыста пераносяцца на ахвярнік
Людзі ляжаць ніцма або, схіліўшы галовы, кленчаць перад сьвятымі дарамі
Людзі: Сёньня сілы нябесныя з намі нябач­на­ слу­жаць,*­ бо вось ідзе Ўладар славы,* вось Ахвяра­ тай­ная, дасканалая ўрачыста прыносіцца.
Пасьля таго як сьвятыя дары ў абсалютнай цішы
былі перанесены на алтар, сьпяваюць:
Людзі: 3 вераю і любоўю прыступім,* каб нам быць удзельнікамі жыцьця вечнага.* Алілуя, алілуя, алілуя.
Людзі ўстаюць
ЛІТАНІЯ ПРОСЬБАў
Дыякан: Дапоўнім вячэрнюю малітву нашу Госпаду.­
Людзі: Госпадзе, зьмілуйся.
Дыякан: За прынесеныя і раней асьвячаныя пачэсныя­ дары Госпаду памолімся.
Людзі: Госпадзе, зьмілуйся.
Дыякан: Каб чалавекалюбны Бог наш, прыняўшы іх на Свой сьвяты, нябесны і духоўны ахвярнік, як адмы­словую духмянасьць духоўную, паслаў нам узамен Сваю боскую ласку і дар Сьвятога Духа, памолімся.
Людзі: Госпадзе, зьмілуйся.
Дыякан: Каб нам выбавіцца ад усякага гневу, суму і недастатку, Госпаду памолімся.
Людзі: Госпадзе, зьмілуйся.
Сьвятар (ціха): Божа невыказных і нябачных тайнаў, Скарбніца мудра­сь­ці і розуму: Ты навучыў нас выконваць гэтую службу і ў вялікім чалавекалюб­стве­ Тваім паклікаў нас, грэшных, прыносіць Табе дары і ахвяры за нашы грахі і за людзкое няведаньне. Ты сам, нябачны Ўлада­р­у,­­­ Творца вя­лі­кіх і неда­сьлед­ных, слаўных і значных справаў, якім няма ліку, глянь на нас, Тваіх недастой­ных слугаў, якія, быццам перад Тваім хэру­вімскім пасадам, стаяць перад гэтым ахвярнікам, на якім Твой адзі­на­­­родны Сын і Бог наш спачывае пад выглядам гэтых страшных Тайнаў; вызваліўшы нас і ўсіх людзей Тваіх ад усякае нячыстасьці, асьвяці нашы душы і целы неад’емным асьвячэньнем, каб мы з чыстым­ сумленьнем, непасаромленым тва­рам і прасьветленым сэр­цам­ маглі прыняць гэтыя боскія сьвятасьці і, ажыўленыя імі, зьяднацца з самім Хрыстом Тваім, праўдзівым Богам нашым, які ска­заў: «Хто есьць Маё цела і п’е Маю кроў, той прабывае ўва Мне і Я ў ім».­ Такім чынам, Госпадзе, маючы Слова Тваё, што жыве ў нас і пра­бы­вае сярод нас, станемся сьвятыняю­ ўсесьвятога і ўсяхвальнага Духа і, вызваленыя ад усякіх д’ябальскіх падступ­ных­ дзеяньняў, слоў і думак, атрымаем абяцаныя даброты разам з усімі сьвя­тымі,­ што ад пачатку сьвету Табе дагадзілі.
Дыякан: Заступіся, зжалься, збаў і сьцеражы нас, Божа, ласкаю Тваёю.
Людзі: Госпадзе, зьмілуйся.
Дыякан: Каб увесь гэты вечар быў дасканалы, сьвяты,­ мірны і бязгрэшны, у Госпада просім.
Людзі: Дай нам, Госпадзе. (Так і пасьля наступных просьбаў)
Дыякан: Анёла спакою, вернага настаўніка, апекуна душ і целаў нашых у Госпада просім.
– Прабачэньня і адпушчэньня грахоў і правінаў нашых у Госпада просім.
– Усяго, што добрае і карыснае для душ нашых, і супакою для сьвету ў Госпада просім.
– Каб далейшы цяг жыцьця нашага ў супакоі і па­каянь­ні правесьці, у Госпада просім.
– Хрысьціянскага канца жыцьця нашага, бязболь­нага,­ бездакорнага, спакойнага, і добрага адказу на страшным судзе Хрыстовым просім.
Людзі: Дай нам, Госпадзе.
Дыякан: Папрасіўшы адзінства веры і супольнасьці Духа Сьвятога, самі сябе, і адзін аднаго, і ўсё жыцьцё­ наша Хрысту Богу аддайма.
Людзі: Табе, Госпадзе.
МАЛІТВА ГАСПОДНЯЯ
Сьвятар: І зрабі нас дастойнымі, Уладару, з поўным даверам і без асуджэньня сьмець зьвяртацца да Цябе, Бога нябеснага, як да Айца, і казаць:
Людзі: Чытаюць або сьпяваюць “Ойча наш”:
Ойча наш, каторы ёсьць у небе,*
сьвяцiся iмя Тваё,* прыйдзi валадарства Тваё,* 
будзь воля Твая,* як у небе, так i на зямлi.*
Хлеба нашага штодзённага дай нам сёньня.*
I адпусьцi нам грахi нашы,*
як i мы адпускаем вiнаватым нашым.*
I ня ўводзь нас у спакусу,*
але збаў нас ад злога.
Сьвятар: Бо Тваё валадарства, і сіла, і слава, † Айца, і Сына, і Сьвятога Духа, цяпер і заўсёды, і на вякі вякоў.
Людзі: Амін.
Сьвятар: Мір усім.
Людзі: І твайму духу.
Дыякан: Галовы нашы Госпаду схілім.
Людзі: Табе, Госпадзе.
Сьвятар (ціха): Божа, адзіны добры і добрасардэчны, што жывеш на вышынях­ і глядзіш на пакорных, глянь спагадлівым вокам на ўсіх людзей­ Тваіх і захавай іх у бясьпецы; і зрабі нас дастойнымі без асуджэньня прыняць гэтыя Твае жыва­творчыя Тайны, бо мы схілілі галовы перад Табою ў спадзяваньні велічы Тваёй­ міласэрнасьці.
Уголас: Ласкаю, міласэрнасьцю і чалавекалюбствам адзінароднага Сына Твайго, з якім блаславёны Ты і Твой усесьвяты, добры і жыватворчы Дух, † цяпер і заўсёды, і на вякі вякоў.
Людзі: Амін.
ПРЫЧАСЬЦЕ
Дыякан: Будзьма ўважлівыя!
Людзі стаяць, схіліўшы галовы, або кленчаць
Сьвятар: Раней асьвячаныя сьвятыя рэчы для сьвя­тых.­­­
Людзі: Адзін Сьвяты,* адзін Госпад, Ісус Хрыстос,* на славу Бога Айца.* Амін.
Пакаштуйце і ўбачыце, як добры Госпад.* Алілуя, алілуя­, алілуя.
Веру, Госпадзе, i вызнаю,* што Ты сапраўды Хры­стос,­ Сын Бога жывога,* што прыйшоў на сьвет зба­вiць грэшнiкаў,* сярод якiх я самы першы.* Веру таксама,* што гэта сапраўды Тваё сьвятое Цела i пачэсная Кроў.* Малюся Табе:* зжалься нада мною* i даруй мне мае правiны* вольныя i мiж­воль­­ныя,*­ якiя я зрабiў словам i ўчынкам,* сьвядома­ i несьвядома.* I дай мне без асуджэньня прыняць Твае сьвя­тыя­­ Тайны* для адпушчэньня грахоў i жыцьця вечнага.*
Зрабi мяне сёньня, Сыне Божы,* удзельнiкам Тваёй­ Тайнай вячэры;* я ня здраджу ворагам Тваiм тай­ны,­*­ i ня дам пацалунку, як Юда,* але, як раз­бой­нiк,­ вызнаю Цябе:* успомнi мяне, Госпадзе, у Тваiм валадарстве.*
Няхай прыняцьце сьвятых Тваiх Тайнаў* будзе мне не на суд цi асуджэньне,* але для ацалень­ня­ душы i це­ла.
Дыякан: Са страхам Божым, вераю і любоўю пады­ходзьце.
Людзі: Бласлаўляю Госпада на ўсякі час:* хвала Яго на вуснах маіх.
Сьвятар прычашчае вернікаў, якія, скрыжаваўшы рукi, чакаюць прыняцьця сьвятых Тайнаў:
Сьвятар: Слуга Божы (Божая)... (імя) прымае пачэснае­ і сьвятое Цела і Кроў Госпада, Бога і Збаўцы нашага­ Ісуса Хрыста для адпушчэньня грахоў і жыцьця веч­нага.­­
Ціха: Дакрануўшыся да вашых вуснаў, яно адыме вашыя бясчынствы і ачысьціць грахі.
Збаў, Божа, людзей Тваіх і блаславі набытак Твой.  (Бласлаўляе людзей)
Людзі: Хлеб нябесны і чашу жыцьця прыміце* і ўбачыце, як добры Госпад.* Алілуя, алілуя, алілуя.
Сьвятар (ціха тройчы кажа): Узьнясіся на нябёсы, Божа, і хай па ўсёй зямлі разыдзецца слава Твая.
Блаславёны Бог наш.
Уголас: На ўсе часы, цяпер і заўсёды, і на вякі вякоў. †
Людзі: Амін.* Хай нашы вусны будуць поўныя хвалы Тваёй, Госпадзе,* каб нам пяяць славу Тваю,* бо Ты зрабіў нас дастойнымі* быць удзельнікамі сьвятых Тваіх, боскіх, несьмяротных і жыватворчых­ Тайнаў.* Захавай нас у Тваёй сьвятасьці,* каб нам увесь дзень навучацца Тваёй справядлівасьці.* Алілуя,­ алілуя, алілуя.­
Літанія падзякі
Дыякан: Устаньце! Атрымаўшы боскія, сьвятыя, усячыстыя, несьмяротныя, нябесныя і жыватворчыя, страшныя Хрыстовыя тайны, дастойна падзякуем Госпаду.
Людзі ўстаюць
Людзі: Госпадзе, зьмілуйся.
Дыякан: Заступіся, зжалься, збаў і сьцеражы нас, Божа, ласкаю Тваёю.
Людзі: Госпадзе, зьмілуйся.
Дыякан: Папрасіўшы, каб гэты ўвесь вечар быў даска­налы, сьвяты, мірны і бязгрэшны, самі сябе, і адзін ад­наго,­ і ўсё жыцьцё наша Хрысту Богу аддайма.
Людзі: Табе, Госпадзе.
Сьвятар (ціха): Дзякуем Табе, Збавіцелю ўсіх і Божа, за ўсё добрае, што Ты нам даў, і за прыняцьце сьвятога Цела і Крыві Хрыста Твайго. Молім­ся Табе, чалавекалюбны Ўладару: захавай нас пад покрывам крылаў Тваіх, і дай нам да апошняе хвіліны жыцьця нашага дастойна прымаць сьвятасьці Твае дзеля­ пра­сьвят­леньня душы і цела, і спадчыны валадарства нябеснага.
Уголас: Бо Ты асьвячэньне наша, і Табе славу аддаем, † Айцу, і Сыну, і Сьвятому Духу, цяпер і заўсёды, і на вякі вякоў.
Людзі: Амін.
ЗАКАНЧЭНЬНЕ
Сьвятар: Пойдзем з мірам.
Людзі: У імя Гасподняе.
Дыякан: Госпаду памолімся.
Людзі: Госпадзе, зьмілуйся.
Сьвятар: Усемагутны Ўладару, які мудрасьцю Сваёю стварыў усё, што існуе, і невыказным провідам Тваім прывёў нас да гэтых пачэсных дзён для ачышчэньня душ і целаў, утаймаваньня пажадліва­сьцяў і надзеі ўва­скрасеньня; Ты, што пасьля сарака­ дзён даў слузе Твайму Майсею табліцы Закону,­ напі­саныя боскай рукою, у дабрыні Тваёй дай нам змагацца добрым зма­гань­­­нем, час посту добра за­кон­чыць, захаваць непа­рушнай веру, скрышыць галовы нябачных ворагаў, быць пераможцамі граху­ і без асуджэньня дажыць п­а­­кла­н­іцца сьвятому ўва­скрасеньню. Бо ўсепачэснае і велічнае імя Тваё, †Айца, і Сына, і Сьвятога Духа, бла­­сла­вёнае і пра­слаў­ленае цяпер і заўсёды, і на вякі вякоў.
Людзі: Амін.* Хай будзе імя Гасподняе блаславёнае цяпер і давеку.­ (Тройчы)
Сьвятар і дыякан (ціха): Госпадзе, Божа наш, які ўвёў нас у гэтыя пачэсныя­ дні і ўчыніў удзельнікамі страшных Тваіх тайнаў, прылучы нас да Тваёй духоў­най паствы і зрабі спадкаемцамі валадарства Твайго, цяпер і заўсёды, і на ўсе вякі. Амін.
Чытальнік: Слава † Айцу, і Сыну, і Сьвятому Духу, цяпер і заўсёды, і на вякі вякоў. Амін.
Людзі могуць сесьці
Псалом 33
Увесь час бласлаўляць буду Госпада:* хвала Ягоная заўжды на вуснах маіх.
Госпадам будзе хваліцца душа мая:* хай пачуюць пакорныя і ўзрадуюцца.
Слаўце Госпада са мною:* будзем разам узьвялічваць Яго.
Я шукаў Госпада, і Ён пачуў мяне* і адняў ад мяне ўсе страхі мае.
Гляньце на Яго і ўзрадуйцеся:* хай абліччы вашыя ня будуць пасаромленыя.
Вось убогі ўсклікнуў, і Госпад пачуў яго,* і ад усіх напасьцяў выбавіў яго.
Анёл Гасподні стаіць, быццам мур абаронны,* вакол­ тых, што баяцца Яго, і выбаўляе іх.
Пакаштуйце, і ўбачыце, як добры Госпад:* шчасьлівы­­ той, хто да Яго прыбягае.
Бойцеся Бога, усе сьвятыя Яго,* бо тыя, што Яго баяц­ца,­ не зазнаюць бяды.
Багатыя зьбяднелі і церпяць голад;* а тыя, што шу­каюць Госпада, ня будуць мець ні ў чым нястачы.
Хадзіце, дзеці, паслухайце мяне:* страху Гаспод­няму навучу вас.
Чалавек, ты любіш жыцьцё* і  рады бачыць шчасьлівыя дні?
Устрымай язык твой ад злога* і вусны твае ад словаў­ крывадушных.
Ухіліся ад злога і чыні дабро:* шукай супакою і захоў­вай яго.
Вочы Госпада зьвернутыя да праведных,* вушы Яго чуюць кліч іх.
Твар Госпада супраць тых, што чыняць зло,* каб выні­шчыць іх памяць на зямлі.
Усклікнулі праведнікі, і Госпад пачуў іх,* і ад усіх бедаў выбавіў іх.
Блізкі Госпад да скрушлівых сэрцам,* прыгнечаных духам Ён выбаўляе.
Шмат бедаў у праведніка,* і ад усіх іх ратуе яго Госпад.­
Ён сьцеражэ ўсе ягоныя косьці:* ніводная з іх ня скрышыцца.
Сьмерць грэшнікаў лютая;* грашаць тыя, што ненавідзяць праведніка.
Госпад вызваляе душы слугаў сваіх:* не зазнае кары той, хто на Яго спадзяецца.
Людзі ўстаюць
Сьвятар: Блаславеньне Гасподняе хай будзе на вас, ласкаю Яго і чалавекалюбствам на ўсе часы,  цяпер і заўсёды, і на вякі вякоў. (Бласлаўляе людзей)
Людзі: Амін.
Сьвятар: Слава Табе, Хрысьце Божа, надзея наша, слава Табе.
Людзі: Слава † Айцу, і Сыну, і Сьвятому Духу,* цяпер­ і заўсёды, і на вякі вякоў. Амін.
Госпадзе, зьмілуйся; Госпадзе, зьмілуйся; Госпадзе,­ зьмілуйся.* Ойча, блаславі.
Сьвятар (робіць водпуст):
У дні Вялкікага посту: Хрыстос, праўдзiвы Бог наш, малiтвамi ўсячыстае Свае Мацi; сьвятых слаўных i годных пахвалы апосталаў, мiж сьвятымi айца нашага Рыгора Вялікага, Папы Рымскага; сьвятога­ [імя сьвятога патрона царквы]; сьвятога [імя сьвятога, чыя памяць адзначаецца ў гэты дзень]; сьвятых слаўных i роўных апосталам настаўнiкаў славянскiх Кiрылы i Мятода; мiж сьвятымi айца нашага Кiрылы, бiскупа Тураўскага, і сьвятое мацi нашае Еўфрасiньнi Полацкае, асьветнiцы Беларусi, i ўсiх сьвятых заступ­нiкаў беларускага народу; сьвятых i праведных бога­айцоў­ Якiма i Ганны i ўсiх сьвятых, хай зьмiлуецца над намi i збавiць нас, бо Ён добры i Чалавекалюбец.
У панядзелак, аўторак і сераду Вялікага тыдня: Хрыстос, праўдзівы Бог наш, які дзеля нашага збаўленьня­ ідзе на дабравольныя мукі, малітвамі ўсячыстае Свае Маці, між сьвятымі айца нашага Рыгора Вялі­ка­га, папы Рымскага; сьвятых і праведных богаайцоў­ Якіма і Ган­­ны­ і ўсіх сьвятых, хай зьмілуецца над намі і збавіць нас, бо Ён добры і Чалавекалюбец.­
Людзі: Амін.
