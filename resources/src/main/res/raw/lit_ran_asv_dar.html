<!DOCTYPE HTML><font color="#d00505"><strong>ЛІТУРГІЯ РАНЕЙ АСЬВЯЧАНЫХ ДАРОЎ</strong><br>
<em>(У рэдакцыі для вернікаў, Берасьце, 2015)</em><br>
<br>
<strong>Пачатковыя малітвы<br>
<br>
Дыякан:</strong></font> Блаславі, ойча!<br>
<br>
<strong><font color="#d00505">Сьвятар:</font></strong> Блаславёнае валадарства † Айца, і Сына, і Сьвятога Духа, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
† Прыйдзіце, паклонімся Ўладару нашаму Богу.<br>
<br>
† Прыйдзіце, паклонімся і прыпадзем да Хрыста, Уладара нашага і Бога.<br>
<br>
† Прыйдзіце, паклонімся і прыпадзем да самога Хрыста, Уладара і Бога нашага.<br>
<br>
<em><font color="#d00505">Людзі могуць сесьці.</font></em><br>
<br>
<br>
<strong>Псалом 103</strong><br>
<br>
<em><font color="#d00505">Як правіла, псалмы чытаюцца антыфонна:<br>
двума чытальнікамі, чытальнікам і людзьмі<br>
або дзьвюма групамі людзей.</font></em><br>
<br>
Блаславі, душа мая, Госпада!* Госпадзе Божа мой, Ты вялікі наўзьдзіў!<br>
<br>
Ты апрануўся ў веліч і красу,* Ты ахутаўся сьвятлом, быццам плашчом.<br>
<br>
Ты расьцягнуў неба, быццам шацёр,* хорамы Твае над водамі паставіў.<br>
<br>
Ты робіш з хмараў калясьніцу Cабе,* ходзіш на крылах ветру.<br>
<br>
Ты робіш вятры пасланцамі Тваімі,* і слугамі Тваімі – полымя агню.<br>
<br>
Ты ўмацаваў зямлю на асновах яе:* не пахісьнецца павек вякоў.<br>
<br>
Безданьню, быццам вопраткаю, пакрыў Ты яе:* воды над гарамі сталі.<br>
<br>
Ад пагрозы Тваёй яны ўзад падаліся,* ад грому голасу Твайго задрыжалі.<br>
<br>
Горы ўзьняліся, даліны зышлі ў месцы,* якія Ты ім назначыў.<br>
<br>
Ты ўстанавіў межы, якіх ім не перайсьці,* каб не пакрыць зноў зямлю.<br>
<br>
Ты пасылаеш крыніцы ў рэкі,* што плывуць у далінах між гораў.<br>
<br>
3 іх п’юць усе зьвяры польныя,* аслы дзікія ў іх смагу сваю гасяць.<br>
<br>
Каля іх птушкі нябесныя жывуць:* між скалаў чутны сьпеў іх.<br>
<br>
3 хорамаў Тваіх навадняеш горы:* зямля поўніцца плодам твораў Тваіх.<br>
<br>
Ты вырошчваеш траву для жывёлы, зельле на пажытак чалавеку,* каб ён мог здабыць сабе ежу з зямлі:<br>
<br>
віно, што весяліць сэрца чалавека; аліву, што робіць твар сьветлым;* хлеб, што сэрца чалавека ўмацоўвае.<br>
<br>
Дрэвы Гасподнія маюць удосталь соку* – кедры ліванскія, якія Ён насадзіў,<br>
<br>
там птушкі маюць гнёзды свае;* кіпарысы – бусьлінае жыльлё.<br>
<br>
Горы высокія для дзікіх козаў,* шчыліны скалаў – сховішча для грызуноў.<br>
<br>
Ты стварыў месяц, каб паказваў поры;* сонца знае час захаду свайго.<br>
<br>
Пасылаеш цемру, і надыходзіць ноч,* падчас якое выходзяць усе зьвяры лясныя.<br>
<br>
Львяняты рыкаюць, шукаючы здабычы,* просячы ў Бога спажывы сабе.<br>
<br>
Як толькі сонца ўзыдзе, яны хаваюцца* і кладуцца ў логавах сваіх.<br>
<br>
Выходзіць чалавек да справаў сваіх* і да работы сваёй да вечара.<br>
<br>
Якое багацьце твораў Тваіх, Госпадзе!* Ты ўсё мудра стварыў: зямля поўная стварэньняў Тваіх.<br>
<br>
Вось мора вялікае і прасторнае:* у ім рухаецца безьліч стварэньняў, жывёлаў вялікіх і малых.<br>
<br>
Караблі плаваюць па ім,* і кіт агромністы там, якога Ты стварыў, каб бавіўся ў ім.<br>
<br>
Усе яны чакаюць ад Цябе,* каб Ты даў ім спажыву ў свой час.<br>
<br>
Ты ім даеш, і яны падбіраюць,* адкрываеш руку Тваю, і яны поўняцца ўсякім дабром.<br>
<br>
Калі ж Ты хаваеш твар Твой ад іх, яны трывожацца;* адымаеш дух ад іх, і яны гібеюць, і ў пыл зноў вяртаюцца.<br>
<br>
Пасылаеш Духа Твайго, і яны ажываюць,* і Ты абнаўляеш твар зямлі.<br>
<br>
Няхай слава Гасподняя трывае давеку,* хай Госпад цешыцца з твораў Сваіх.<br>
<br>
Ён гляне на зямлю, і яна дрыжыць,* дакранецца да гораў, і яны дымяцца.<br>
<br>
Праз усё жыцьцё маё буду хваліць Госпада,* буду ў песьнях славіць Бога майго, пакуль буду жыць.<br>
<br>
Няхай прыемнай Яму будзе песьня мая:* я радуюся ў Госпадзе.<br>
<br>
Няхай счэзнуць грэшнікі з зямлі* і няхай ня будзе больш нягоднікаў.<br>
<br>
Блаславі, душа мая, Госпада!<br>
<br>
Сонца знае час захаду свайго;* Ты пасылаеш цемру і надыходзіць ноч.<br>
<br>
Якое багацьце твораў Тваіх, Госпадзе:* Ты ўсё мудра стварыў.<br>
<br>
<em><font color="#d00505">Людзі ўстаюць.</font></em><br>
<br>
Слава † Айцу, i Сыну, i Сьвятому Духу,* цяпер i заўсёды, i на вякi вякоў. Амiн.<br>
<br>
† Алілуя, алілуя, алілуя: слава Табе, Божа. <em><font color="#d00505">(Тройчы)</font></em><br>
<br>
<br>
<strong><font color="#d00505">Мірная літанія<br>
<br>
Дыякан:</font></strong> У супакоі Госпаду памолімся.<br>
<br>
<strong><font color="#d00505">Людзі:</font></strong> Госпадзе, зьмілуйся. <font color="#d00505"><em>(Так і пасьля наступных просьбаў)</em></font><br>
<br>
<strong><font color="#d00505">Дыякан:</font></strong> За супакой з вышыняў і збаўленьне душ нашых, Госпаду памолімся.<br>
<br>
– За супакой на ўсім сьвеце, добры стан сьвятых Божых цэркваў і зьяднаньне ўсіх, Госпаду памолімся.<br>
<br>
– За гэтую сьвятую царкву і тых, што з вераю, пашанаю і страхам Божым уваходзяць у яе, Госпаду памолімся.<br>
<br>
– За Сьвятога Айца нашага Сусьветнага біскупа ... <em><font color="#d00505">(імя)</font></em> Папу Рымскага, дастойнага архібіскупа нашага ... <em><font color="#d00505">(імя)</font></em>, пачэсных сьвятароў, дыяканаў у Хрысьце, усё духавенства і людзей, Госпаду памолімся.<br>
<br>
– За ўрад, належныя ўлады і ўсіх, што сьцерагуць цэласьць і спакой гэтае краіны, Госпаду памолімся.<br>
<br>
– За Богам сьцеражоную краіну нашу Беларусь і ўвесь беларускі народ, за стойкасьць у веры, мужнасьць у выпрабаваньнях і вернасьць свайму народу ўсіх нас, Госпаду памолімся.<br>
<br>
– За гэты горад <em><font color="#d00505">(гэтую вёску)</font></em>, за ўсе гарады і краіны, і за верных людзей, што жывуць у іх, Госпаду памолімся.<br>
<br>
– За добрае надвор’е, багаты ўраджай пладоў зямных і за часы спакойныя, Госпаду памолімся.<br>
<br>
– За падарожнікаў па моры, зямлі і ў паветры, за нядужых, тых што церпяць, за зьняволеных і збаўленьне іх, Госпаду памолімся.<br>
<br>
– Каб нам выбавіцца ад усякага гневу, суму і недастатку, Госпаду памолімся.<br>
<br>
– Заступіся, зжалься, збаў і сьцеражы нас, Божа, ласкаю Тваёю.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Успамянуўшы найсьвятую, усячыстую, найблаславёную, слаўную Ўладарку нашу Багародзіцу і заўсёды Дзеву Марыю і ўсіх сьвятых, самі сябе і адзін аднаго, і ўсё жыцьцё наша Хрысту Богу аддайма.<br>
<br>
<strong><font color="#d00505">Людзі:</font></strong> Табе, Госпадзе.<br>
<br>
<font color="#d00505"><strong>Сьвятар</strong> <em>(ціха):</em></font> Госпадзе, шчодры і міласэрны, доўгацярплівы і багаты на ласку, уваж малітву нашу і пачуй голас маленьня нашага, пакажы нам знак спагадлівасьці Тваёй, накіруй нас на шлях Твой, каб мы маглі хадзіць у праўдзе Тваёй; напоўні радасьцю сэрцы нашы, каб нам баяцца імя Твайго сьвятога, бо Ты вялікі і творыш цуды. Ты – Бог адзіны, і няма падобнага між багамі да Цябе, Госпадзе: Ты сільны ў дабрыні і добры ў моцы, здольны дапамагчы, суцешыць і збавіць тых, што спадзяюцца на імя сьвятое Тваё.<br>
<br>
<em><font color="#d00505">Уголас:</font></em> Бо Табе належыцца ўсякая слава, пашана і пакланеньне, † Айцу, і Сыну, і Сьвятому Духу, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<font color="#d00505"><em>Людзі могуць сесьці.</em><br>
<br>
<br>
<strong>Чытаньне Псалтыра</strong><br>
<em>(18-ая катызма – «Песьні ўзыходжаньня»)</em></font><br>
<br>
<strong>Псалом 119</strong><br>
<br>
У бядзе гукаў я Госпада,* і Ён пачуў мяне.<br>
<br>
Госпадзе, вызваль душу маю* ад вуснаў хлусьлівых і ад языка здрадлівага.<br>
<br>
Што дасьць або што прынясе табе* хлусьлівы язык?<br>
<br>
Вострыя стрэлы магутнага* і распаленае вугольле жаўтазелю.<br>
<br>
Гора мне, што жыву як прыхадзень,* прабываю ў палатках Кідарскіх.<br>
<br>
Задоўга жыла душа мая* сярод міраненавісьнікаў.<br>
<br>
Калі я кажу ім пра мір,* яны імкнуцца да вайны.<br>
<br>
<br>
<strong>Псалом 120</strong><br>
<br>
Уздымаю вочы мае да гораў:* адкуль мае прыйсьці дапамога мая?<br>
<br>
Дапамога мая ад Госпада,* які стварыў неба і зямлю.<br>
<br>
Ён ня дасьць пахіснуцца назе тваёй:* не засьпіць Той, Хто сьцеражэ цябе.<br>
<br>
Ня дрэмле і ня сьпіць* Той, Хто ахоўвае Ізраіля.<br>
<br>
Госпад твой абаронца з правага боку твайго:* сонца не паразіць цябе ўдзень, ані месяц уночы.<br>
<br>
Госпад захавае цябе ад усяго благога:* захавае Ён душу тваю.<br>
<br>
Госпад будзе сьцерагчы твой выхад і прыйсьце* цяпер і на ўсе вякі.<br>
<br>
<br>
<strong>Псалом 121</strong><br>
<br>
Усьцешыўся я, калі мне сказалі:* пойдзем да дому Гасподняга!<br>
<br>
Ногі нашы* стаяць у браме тваёй, Ерусалім:<br>
<br>
Ерусалім адбудаваны,* горад суцэльны.<br>
<br>
Туды ідуць пакаленьні, пакаленьні Гасподнія, паводле закону Ізраіля,* каб славіць імя Гасподняе.<br>
<br>
Там устаноўленыя пасады судовыя,* пасады дому Давідавага.<br>
<br>
Прасіце супакою для Ерусаліму,* няхай жывуць у супакоі ўсе, што любяць цябе!<br>
<br>
Няхай будзе супакой у мурах тваіх,* бясьпечнасьць у харомах тваіх!<br>
<br>
Дзеля братоў і прыяцеляў маіх буду казаць:* «Мір табе!»<br>
<br>
3 увагі на дом Госпада Бога нашага* буду жадаць дабра табе.<br>
<br>
<br>
<strong>Псалом 122</strong><br>
<br>
Уздымаю вочы мае* да Цябе, што жывеш у небе.<br>
<br>
Як вочы слуг узіраюцца на рукі гаспадароў сваіх,* і як вочы служкі на рукі гаспадыні сваёй,<br>
<br>
так вочы нашы ўзьнесеныя да Госпада Бога нашага,* пакуль Ён ня зьмілуецца над намі.<br>
<br>
Зьмілуйся над намі, Госпадзе, зьмілуйся над намі,* бо даволі мы сытыя пагардай.<br>
<br>
Даволі душа наша поўная насьмешак магутных* і пагарды гордых.<br>
<br>
<br>
<strong>Псалом 123</strong><br>
<br>
Калі б ня Госпад быў на нашым баку* – хай прызнаецца Ізраіль, –<br>
<br>
калі б ня Госпад быў на нашым баку,* калі на нас паўсталі людзі,<br>
<br>
яны б жывымі праглынулі нас,* калі іхняя злосьць распальвалася супраць нас;<br>
<br>
вада затапіла б нас,* паток заліў бы нас,<br>
<br>
бурлівыя воды* пранесьліся б над намі.<br>
<br>
Блаславёны Госпад,* які не аддаў нас на патраву ў зубы іх.<br>
<br>
Душа нашая, быццам птушка, вырвалася з сеткі лаўцоў:* сетка парвалася і мы ўратаваліся.<br>
<br>
Дапамога нашая ў імені Госпада,* які стварыў неба і зямлю.<br>
<br>
<font color="#d00505"><em>Людзі ўстаюць</em></font><em>.</em><br>
<br>
† Слава Айцу, і Сыну, і Сьвятому Духу,* цяпер і заўсёды, і на вякі вякоў. Амін.<br>
<br>
† Алілуя, алілуя, алілуя: слава Табе, Божа. <em><font color="#d00505">(Тройчы)</font></em><br>
<br>
<strong><font color="#d00505">Дыякан:</font></strong> Яшчэ і яшчэ ў супакоі Госпаду памолімся.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Заступіся, зжалься, збаў і сьцеражы нас, Божа, ласкаю Тваёю.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Успамянуўшы найсьвятую, усячыстую, найблаславёную, слаўную Ўладарку нашу Багародзіцу і заўсёды Дзеву Марыю і ўсіх сьвятых, самі сябе і адзін аднаго, і ўсё жыцьцё наша Хрысту Богу аддайма.<br>
<br>
<strong><font color="#d00505">Людзі:</font></strong> Табе, Госпадзе.<br>
<br>
<font color="#d00505"><strong>Сьвятар</strong> <em>(ціха):</em></font> Госпадзе, у строгасьці Тваёй не судзі нас і ў гневе Тваім не карай нас, але ўчыні з намі згодна з Тваёй міласэрнасьцю, Лекару і Збавіцелю душ нашых. Накіруй нас да жаданага прыстанішча Твайго, прасьвятлі вочы нашы, каб нам пазнаць праўду Тваю; і дай нам рэшту гэтага дня і ўсе дні жыцьця нашага правесьці без граху і ў супакоі, малітвамі Багародзіцы і ўсіх сьвятых.<br>
<br>
<font color="#d00505"><em>Уголас:</em></font> Бо Твая ёсьць дзяржава і Тваё валадарства, і сіла, і слава, † Айца, і Сына, і Сьвятога Духа, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<font color="#d00505"><em>Людзі могуць сесьці.</em></font><br>
<br>
<br>
<strong>Псалом 124</strong><br>
<br>
Тыя, што спадзяюцца на Госпада,* быццам гара Сыён, не пахіснуцца давеку.<br>
<br>
Горы навакол Ерусаліму,* і Госпад навакол народу Свайго цяпер і давеку.<br>
<br>
Бо Госпад ня дасьць жэзлу нязбожных панаваць над лёсам праведных,* каб праведнікі не працягвалі рук сваіх да беззаконьня.<br>
<br>
Госпадзе, чыні дабро людзям добрым* і шчырага сэрца.<br>
<br>
А тых, што зыходзяць на крывыя сьцежкі,* хай Госпад адкіне разам са злачынцамі.<br>
<br>
Мір Ізраілю!<br>
<br>
<br>
<strong>Псалом 125</strong><br>
<br>
Калі Госпад вяртаў палонных Сыёну,* мы былі быццам у сьне.<br>
<br>
Тады вусны нашыя былі поўныя сьмеху, а язык – радасьці;* тады пагане гаварылі між сабою: «Як добра абышоўся з імі Госпад!»<br>
<br>
Госпад абышоўся цудоўна з намі,* і мы ўсьцешыліся.<br>
<br>
Вярні, Госпадзе, нашых палонных,* быццам ручаі на сасмаглую зямлю.<br>
<br>
Тыя, што сеюць са сьлязьмі,* жаць будуць у радасьці.<br>
<br>
Тыя, што з плачам нясуць зерне сеяць,* вяртаюцца радасныя, несучы снапы свае.<br>
<br>
<br>
<strong>Псалом 126</strong><br>
<br>
Калі ня Госпад збудуе дом, марныя намаганьні будаўнікоў;* і калі ня Госпад сьцеражэ места, дарэмна пільнуюць яго вартаўнікі.<br>
<br>
Дарэмна ўстаеце на досьвітку, сядзіце да позьняй ночы, спажываеце хлеб свой у цяжкай працы:* Госпад і ў сьне абдорвае абраньнікаў Сваіх.<br>
<br>
Вось дзеці – гэта дар Госпада,* а плод улоньня – узнагарода.<br>
<br>
Як стрэлы ў руцэ ваяра,* так сыны маладыя.<br>
<br>
Шчасьлівы той, хто напоўніў імі калчан свой:* ня будуць пасаромленыя, калі ў браме стануць для расправы з ворагам.<br>
<br>
<br>
<strong>Псалом 127</strong><br>
<br>
Блаславёныя ўсе, што баяцца Госпада,* і што ходзяць Ягонымі шляхамі.<br>
<br>
Будзеш карміцца з працы рук тваіх,* будзеш шчасьлівы і добра табе будзе.<br>
<br>
Жонка твая будзе быццам пладавітая лаза вінаградная ў зацішшы дому твайго;* сыны ж твае – быццам галінкі аліўныя вакол стала твайго.<br>
<br>
Так будзе блаславёны* той, хто баіцца Госпада!<br>
<br>
Няхай блаславіць цябе Госпад з Сыёну,* каб ты бачыў дабрабыт Ерусаліму праз усе дні жыцьця твайго,<br>
<br>
каб ты дачакаўся бачыць* дзяцей сыноў тваіх.<br>
<br>
Мір Ізраілю!<br>
<br>
<br>
<strong>Псалом 128</strong><br>
<br>
Шмат прыгняталі мяне з маладосьці маёй* – хай прызнаецца Ізраіль, –<br>
<br>
вельмі прыгняталі мяне з маладосьці маёй,* але ня здолелі перамагчы мяне.<br>
<br>
На хрыбце маім аралі яны,* доўгія барозны свае праганяючы.<br>
<br>
Але справядлівы Госпад* абцяў вяроўкі нязбожных.<br>
<br>
Няхай будуць пасаромленыя і адступяцца* ўсе, што ненавідзяць Сыён.<br>
<br>
Няхай стануцца падобнымі да травы на страсе,* што засыхае перад тым, як вырвуць яе,<br>
<br>
жнец ня здолее напоўніць ёю жмені сваёй,* ані той, хто вяжа снапы, – прыгаршчаў сваіх.<br>
<br>
І тыя, што праходзяць паўз іх, ня скажуць:* «Блаславеньне Гасподняе хай будзе на вас! Бласлаўляем вас у імя Гасподняе».<br>
<br>
<font color="#d00505"><em>Людзі ўстаюць</em></font>.<br>
<br>
† Слава Айцу, і Сыну, і Сьвятому Духу,* цяпер і заўсёды, і на вякі вякоў. Амін.<br>
<br>
† Алілуя, алілуя, алілуя: слава Табе, Божа. <em><font color="#d00505">(Тройчы)</font></em><br>
<br>
<strong><font color="#d00505">Дыякан:</font></strong> Яшчэ і яшчэ ў супакоі Госпаду памолімся.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Заступіся, зжалься, збаў і сьцеражы нас, Божа, ласкаю Тваёю.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Успамянуўшы найсьвятую, усячыстую, найблаславёную, слаўную Ўладарку нашу Багародзіцу і заўсёды Дзеву Марыю і ўсіх сьвятых, самі сябе, і адзін аднаго, і ўсё жыцьцё наша Хрысту Богу аддайма.<br>
<br>
<strong><font color="#d00505">Людзі:</font></strong> Табе, Госпадзе.<br>
<br>
<font color="#d00505"><strong>Сьвятар</strong> <em>(ціха):</em></font> Госпадзе Божа мой, будзь памятлівы нас грэшных і непатрэбных слугаў Тваіх, што клічуць імя сьвятое Тваё; і не пасаром нас у спадзяваньні Тваёй міласэрнасьці, але дай нам, Госпадзе, усё, што просім для нашага збаўленьня, і зрабі нас годнымі любіць і баяцца Цябе ад усяго сэрца нашага, і чыніць ва ўсім волю Тваю.<br>
<br>
<font color="#d00505"><em>Уголас:</em></font> Бо Ты добры і чалавекалюбны Бог, і Табе славу аддаем, † Айцу, і Сыну, і Сьвятому Духу, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<font color="#d00505"><em>Людзі могуць сесьці.</em></font><br>
<br>
<br>
<strong>Псалом 129</strong><br>
<br>
3 глыбіні клічу Цябе, Госпадзе:<br>
<br>
Госпадзе, пачуй голас мой.* Хай вушы Твае будуць уважлівымі да голасу маленьня майго.<br>
<br>
Калі памятлівы бясчынстваў нашых будзеш, Госпадзе:* Госпадзе, хто зможа ўстаяць?<br>
<br>
Але ж у Цябе адпушчэньне ёсьць,* хай баяцца Цябе.<br>
<br>
Дзеля імя Твайго спадзяюся на Цябе, Госпадзе:* душа мая чакае слова Твайго;<br>
<br>
душа мая спадзяецца на Госпада больш, чым сьвітаньня чакае страж начны,* больш, чым сьвітаньня.<br>
<br>
Хай Ізраіль чакае Госпада,* бо ў Госпада міласэрнасьць і вялікае ў Яго збаўленьне,<br>
<br>
і Ён выбавіць Ізраіля* ад усіх беззаконьняў яго.<br>
<br>
<br>
<strong>Псалом 130</strong><br>
<br>
Сэрца маё, Госпадзе, не ганарыцца, і вочы мае не глядзяць пыхліва.* Не ганюся за тым, што для мяне завялікае або недасяжнае.<br>
<br>
Але я ўпакорыў і супакоіў душу маю:<br>
<br>
быццам грудное дзіцятка на лоне маці,* як малое дзіцятка, так душа мая ўва мне.<br>
<br>
Спадзявайся, Ізраілю, на Госпада* цяпер і давеку.<br>
<br>
<br>
<strong>Псалом 131</strong><br>
<br>
Успомні, Госпадзе, Давіда* і ўсе ягоныя намаганьні,<br>
<br>
як ён кляўся Госпаду,* даваў абяцаньне Моцнаму Якубаваму:<br>
<br>
«Не ўвайду да пакояў дому майго,* і ня ўзыду на пасьцель ложа майго,<br>
<br>
і ня дам сну вачом маім,* і спачынку павекам маім,<br>
<br>
пакуль не знайду месца для Госпада,* памяшканьня для Моцнага Якубавага».<br>
<br>
Вось мы чулі пра яго ў Эфраце,* знайшлі яго на полі Яару;<br>
<br>
увойдзем у Ягонае жыльлё,* падзем ніцма перад падножжам ног Ягоных.<br>
<br>
Устань, Госпадзе, ідзі на месца спачынку Твайго,* Ты і каўчэг славы Тваёй.<br>
<br>
Хай сьвятары Твае апрануцца ў справядлівасьць,* і сьвятыя Твае хай узрадуюцца.<br>
<br>
3 увагі на Давіда, слугу Твайго,* не адварочвай твару ад памазаньніка Твайго.<br>
<br>
Кляўся Госпад Давіду моцнай клятваю, і не адступіцца ад яе:* «Нашчадкаў тваіх пасаджу на пасадзе тваім.<br>
<br>
Калі сыны твае захаваюць запавет Мой і прыказаньні, якіх Я іх навучу,* дык і іх сыны будуць сядзець на пасадзе тваім давеку».<br>
<br>
Бо Госпад выбраў Сыён,* пажадаў мець яго за сялібу:<br>
<br>
«Вось месца Майго супачынку давеку, дзе буду жыць,* бо Я ўпадабаў яго;<br>
<br>
багацьці ягоныя шчодра бласлаўлю,* бедных ягоных насычу хлебам;<br>
<br>
сьвятароў ягоных апрану ў збаўленьне,* і сьвятыя яго ў радасьці жыць будуць.<br>
<br>
Там Я дам моц Давіду,* сьветач пастаўлю памазаньніку Майму;<br>
<br>
ворагаў ягоных пакрыю сорамам,* а над ім закрасуе сьвятасьць Мая».<br>
<br>
<br>
<strong>Псалом 132</strong><br>
<br>
Вось як добра, як міла,* калі браты жывуць разам!<br>
<br>
быццам алей духмяны на галаве, што сьцякае па барадзе, барадзе Ааронавай,* ажно да краёў шаты яго;<br>
<br>
быццам раса Гэрмону, што спадае на гару Сыён,*– бо там Госпад дае сваё блаславеньне і жыцьцё давеку.<br>
<br>
<br>
<strong>Псалом 133</strong><br>
<br>
Блаславіце Госпада, усе слугі Гасподнія,* усе, што чуваеце начамі ў сьвятыні Гасподняй!<br>
<br>
Уздымайце рукі вашыя да месца сьвятога* і бласлаўляйце Госпада!<br>
<br>
Няхай блаславіць вас з Сыёну Госпад,* што стварыў неба і зямлю!<br>
<br>
<font color="#d00505"><em>Людзі ўстаюць.</em></font><br>
<br>
† Слава Айцу, і Сыну, і Сьвятому Духу,* цяпер і заўсёды, і на вякі вякоў. Амін.<br>
<br>
† Алілуя, алілуя, алілуя: слава Табе, Божа. <em><font color="#d00505">(Тройчы)</font></em><br>
<br>
<strong><font color="#d00505">Дыякан:</font></strong> Яшчэ і яшчэ ў супакоі Госпаду памолімся.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Заступіся, зжалься, збаў і сьцеражы нас, Божа, ласкаю Тваёю.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Успамянуўшы найсьвятую, усячыстую, найблаславёную, слаўную Ўладарку нашу Багародзіцу і заўсёды Дзеву Марыю і ўсіх сьвятых, самі сябе, і адзін аднаго, і ўсё жыцьцё наша Хрысту Богу аддайма.<br>
<br>
<strong><font color="#d00505">Людзі:</font></strong> Табе, Госпадзе.<br>
<br>
<strong><font color="#d00505">Сьвятар:</font></strong> Бо Ты Бог наш, які нас мілуе і збаўляе, і Табе славу аддаем, † Айцу, і Сыну, і Сьвятому Духу, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<br>
<font color="#d00505"><strong>Вячэрнія песьні</strong><br>
<em>Людзі сьпяваюць (або чытаюць) псалмы 140, 141,129 і 116, чаргуючы іхнія апошнія вершы з адпаведнымі песьнямі дня або сьвята.<br>
<br>
Калі сьвятар кадзіць, належыць стаяць.</em></font><br>
<br>
<strong>Псалом 140</strong><br>
<br>
Госпадзе, Цябе клічу: пачуй мяне.<br>
<br>
Пачуй мяне, Госпадзе!<br>
<br>
Госпадзе, Цябе клічу: пачуй мяне;* будзь уважлівы да голасу маленьня майго, калі я клічу Цябе.<br>
<br>
Пачуй мяне, Госпадзе.<br>
<br>
Хай малітва мая ўзыдзе да Цябе, быццам кадзіла,* і ахвярай вячэрняй будзе ўздыманьне рук маіх.<br>
<br>
Пачуй мяне, Госпадзе.<br>
<br>
<font color="#d00505"><em>Наступныя вершы Пс 140, аж да вершу <strong>«Вызваль з вязьніцы»</strong> Пс 141, звычайна чытаюцца або зусім прапускаюцца:</em><br>
<br>
[</font>Пастаў, Госпадзе, ахову вуснам маім* і сьцеражы дзьверы губ маіх.<br>
<br>
Ня дай ухіліцца сэрцу майму да благога,* каб мне не шукаць прычыны для ўчынкаў нягодных.<br>
<br>
3 людзямі, якія чыняць бясчынствы:* хай не пакаштую прысмакаў іх.<br>
<br>
Хай праведнік па-добраму карае і папраўляе мяне:* алей грэшнікаў не намасьціць галавы маёй.<br>
<br>
Супраць злосьці іх я буду ўвесь час маліцца.* Уладары іх, расьсеяныя між скалаў,<br>
<br>
пачуюць, як лагодныя словы мае.* Быццам разараная зямля, так косьці іх раскіданыя па апраметнай.<br>
<br>
Бо да Цябе, Госпадзе Божа мой, зьвернутыя вочы мае;* да Цябе прыбягаю: не загубі душы маёй.<br>
<br>
Сьцеражы мяне ад сеці, што на мяне паставілі,* ад пасткі людзей нягодных.<br>
<br>
Хай усе нязбожныя ўпадуць у сеці свае,* я ж адзін перайду бясьпечна.<br>
<br>
<br>
<strong>Псалом 141</strong><br>
<br>
Голасна клічу Госпада,* голасна да Госпада малюся.<br>
<br>
Перад Ім сум мой выліваю,* пра тугу маю Яму распавядаю:<br>
<br>
дух мой зьнемагае ўва мне,* Ты ж ведаеш шляхі мае.<br>
<br>
На дарозе, па якой іду,* паставілі пастку на мяне.<br>
<br>
Гляджу ўправа, углядаюся:* няма нікога, хто б мне спагадаў;<br>
<br>
ня маю, куды ўцякаць:* няма нікога, хто б парупіўся аб душы маёй.<br>
<br>
Цябе, Госпадзе, клічу; кажу:* Ты мая надзея, мой удзел у краіне жывых.<br>
<br>
Будзь уважлівы да малітвы маёй,* бо я вельмі зьнямогся.<br>
<br>
Выбаў мяне ад ганіцеляў маіх,* бо яны мацнейшыя за мяне.<font color="#d00505">]<br>
<br>
<em>Калі ёсьць 10 песьняў, яны сьпяваюцца ў чаргаваньні з вершамі псалмаў, пачынаючы ад наступнага вершу:</em></font><br>
<br>
Вызваль з вязьніцы душу маю,* каб мне дзякаваць імю Твайму.<br>
<br>
Праведнікі вакол мяне чакаюць,* калі Ты мне пакажаш спагадлівасьць Тваю.<br>
<br>
<font color="#d00505"><em>Калі ёсьць 8 песьняў, іх пачынаюць сьпяваць пасьля наступнага вершу:</em></font><br>
<br>
<strong>Псалом 129</strong><br>
<br>
3 глыбіні клічу Цябе, Госпадзе:* Госпадзе, пачуй голас мой.<br>
<br>
Хай вушы Твае будуць уважлівымі* да голасу маленьня майго.<br>
<br>
<font color="#d00505"><em>Калі ёсьць 6 песьняў:</em></font><br>
<br>
Калі памятлівы бясчынстваў нашых будзеш, Госпадзе: Госпадзе, хто зможа ўстаяць?* Але ж у Цябе адпушчэньне ёсьць, хай баяцца Цябе.<br>
<br>
Дзеля імя Твайго спадзяюся на Цябе, Госпадзе:* душа мая чакае слова Твайго. Душа мая спадзяецца на Госпада.<br>
<br>
Больш, чым сьвітаньня чакае страж начны, больш, чым сьвітаньня;* хай Ізраіль чакае Госпада.<br>
<br>
Бо ў Госпада міласэрнасьць і вялікае ў Яго збаўленьне,* і Ён выбавіць Ізраіля ад усіх беззаконьняў яго.<br>
<br>
<br>
<strong>Псалом 116</strong><br>
<br>
Хваліце Госпада, усе народы,* слаўце Яго, усе людзі.<br>
<br>
Бо міласэрнасьць Ягоная ўмацавалася над намі* і вернасьць Гасподняя трывае давеку.<br>
<br>
<font color="#d00505"><em>Людзі ўстаюць.</em></font><br>
<br>
Слава † Айцу, і Сыну, і Сьвятому Духу.<br>
<br>
<font color="#d00505"><em>Пахвальная песьня сьвятому або сьвяту, калі ёсьць.</em></font><br>
<br>
Цяпер і заўсёды, і на вякі вякоў. Амін.<br>
<br>
<font color="#d00505"><em>Пахвальная песьня ў гонар Багародзіцы або, у сьвяты Гасподнія — сьвяту</em>.</font><br>
<br>
<br>
<strong><font color="#d00505">Уваход</font></strong><br>
<br>
<font color="#d00505"><strong>Дыякан:</strong></font> Мудрасьць, устаньце!<br>
<br>
<strong><font color="#d00505">Людзі:</font></strong> Сьвятло лагоднае сьвятое славы несьмяротнага Айца нябеснага,* сьвятога, блаславёнага – Ісусе Хрысьце!* Дажыўшы да захаду сонца і ўбачыўшы вячэрняе сьвятло,* славім † Айца, і Сына, і Сьвятога Духа – Бога.* Дастойна ёсьць на ўсякі час чыстымі галасамі пяяць хвалу Тваю, Сыне Божы, што даеш жыцьцё:* дзеля гэтага сьвет славіць Цябе.<br>
<br>
<strong><font color="#d00505">Дыякан:</font></strong> Будзьма ўважлівыя.<br>
<br>
<strong><font color="#d00505">Сьвятар:</font></strong> Мір усім! <font color="#d00505"><em>(Бласлаўляе людзей)</em></font><br>
<br>
<strong><font color="#d00505">Людзі:</font></strong> І твайму духу.<br>
<br>
<strong><font color="#d00505">Дыякан:</font></strong> Мудрасьць. Слухайма ўважліва.<br>
<br>
<strong><font color="#d00505">Чытальнік:</font></strong> <font color="#d00505"><em>Чытае пракімен дня.</em></font><br>
<br>
<strong><font color="#d00505">Людзі:</font></strong> <em><font color="#d00505">Паўтараюць першы верш, як прыпеў.</font></em><br>
<br>
<strong><font color="#d00505">Дыякан:</font></strong> Мудрасьць.<br>
<br>
<strong><font color="#d00505">Чытальнік:</font></strong> Чытаньне кнігі Роду <em><font color="#d00505">(або Кнігі Выхаду)</font></em>.<br>
<br>
<strong><font color="#d00505">Дыякан:</font></strong> Слухайма ўважлiва.<br>
<br>
<font color="#d00505"><em>Людзі сядаюць.</em></font><br>
<br>
<strong><font color="#d00505">Чытальнік:</font></strong> Чытае адпаведны ўрывак Сьвятога Пісаньня.<br>
<br>
<font color="#d00505"><em>Людзі ўстаюць.</em></font><br>
<br>
<strong><font color="#d00505">Чытальнік:</font></strong> <em><font color="#d00505">Чытае другі пракімен дня.</font></em><br>
<br>
<strong><font color="#d00505">Сьвятар:</font></strong> Мудрасьць, устаньце!<br>
<br>
Сьвятло Хрыстовае прасьвятляе ўсіх! † <em><font color="#d00505">(Бласлаўляе)</font></em><br>
<br>
<strong><font color="#d00505">Чытальнік:</font></strong> Чытаньне кнігі Прыповесьцяў <em><font color="#d00505">(або Кнігі Ёва)</font></em><font color="#d00505">.</font><br>
<br>
<strong><font color="#d00505">Дыякан:</font></strong> Слухайма ўважлiва.<br>
<br>
<font color="#d00505"><em>Людзі сядаюць.</em><br>
<br>
<strong>Чытальнік:</strong> <em>Чытае другі ўрывак Сьвятога Пісаньня.</em></font><br>
<br>
<strong><font color="#d00505">Сьвятар:</font></strong> Мiр табе, чытальнiк! <em><font color="#d00505">(Бласлаўляе)</font></em><br>
<br>
<br>
<font color="#d00505"><strong>Урачыстае каджэньне і пакаянная малітва</strong></font><br>
<br>
<strong><font color="#d00505">Дыякан:</font></strong> Мудрасьць.<br>
<br>
<em><font color="#d00505">Людзі кленчаць.</font></em><br>
<br>
<strong><font color="#d00505">Сьвятар:</font></strong> Хай малітва мая ўзыдзе да Цябе, быццам кадзіла, і ахвярай вячэрняй будзе ўздыманьне рук маіх.<br>
<br>
<strong><font color="#d00505">Людзі:</font></strong> Хай малітва мая ўзыдзе да Цябе, быццам кадзіла,* і ахвярай вячэрняй будзе ўздыманьне рук маіх.<br>
<br>
<strong><font color="#d00505">Сьвятар:</font></strong> Госпадзе, Цябе клічу: пачуй мяне, будзь уважлівы да голасу маленьня майго, калі я клічу Цябе.<br>
<br>
<strong><font color="#d00505">Людзі:</font></strong> Хай малітва мая ўзыдзе да Цябе, быццам кадзіла,* і ахвярай вячэрняй будзе ўздыманьне рук маіх.<br>
<br>
<strong><font color="#d00505">Сьвятар:</font></strong> Пастаў, Госпадзе, ахову вуснам маім, і сьцеражы дзьверы губ маіх.<br>
<br>
<strong><font color="#d00505">Людзі:</font></strong> Хай малітва мая ўзыдзе да Цябе, быццам кадзіла,* і ахвярай вячэрняй будзе ўздыманьне рук маіх.<br>
<br>
<strong><font color="#d00505">Сьвятар:</font></strong> Ня дай ухіліцца сэрцу майму да благога, каб мне не шукаць прычыны да ўчынкаў нягодных.<br>
<br>
<strong><font color="#d00505">Людзі:</font></strong> Хай малітва мая ўзыдзе да Цябе, быццам кадзіла,* і ахвярай вячэрняй будзе ўздыманьне рук маіх.<br>
<br>
<strong><font color="#d00505">Сьвятар:</font></strong> Хай малітва мая ўзыдзе да Цябе, быццам кадзіла.<br>
<br>
<strong><font color="#d00505">Людзі:</font></strong> І ахвярай вячэрняй будзе ўздыманьне рук маіх.<br>
<br>
<br>
<strong><font color="#d00505">Малітва сьв. Ахрэма Сірыйца<br>
<br>
Сьвятар:</font></strong> Госпадзе і Ўладару жыцьця майго, духа ленасьці, нуды, уладалюбства і марнаслоўя ня дай мне.† <font color="#d00505"><em>(Зямны паклон)</em></font><br>
<br>
Духа чысьціні, пакоры, цярплівасьці і любові дай мне, слузе Твайму.† <em><font color="#d00505">(Зямны паклон)</font></em><br>
<br>
Так, Госпадзе Ўладару! Дай мне бачыць мае правіны і не асуджаць брата майго, бо Ты блаславёны на вякі вякоў. Амін.† <em><font color="#d00505">(Зямны паклон)<br>
<br>
Людзі ўстаюць.<br>
<br>
На гэтым месцы, калі належыцца, чытаецца Апостал і Евангельле (у Вялікі тыдзень толькі Евангельле).</font></em><br>
<br>
<br>
<font color="#d00505"><strong>Літанія ўзмоцненага маленьня</strong></font><br>
<br>
<strong><font color="#d00505">Дыякан:</font></strong> Скажам усе разам ад усяе душы і ад усяе думкі нашае, скажам.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Госпадзе ўсемагутны, Божа айцоў нашых, молімся Табе, пачуй нас і зьмілуйся.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Зьмілуйся над намі, Божа, паводле Тваёй вялікай міласэрнасьці, молімся Табе, пачуй нас і зьмілуйся.<br>
<br>
<strong><font color="#d00505">Людзі:</font></strong> Госпадзе, зьмілуйся; Госпадзе, зьмілуйся; Госпадзе, зьмілуйся. <font color="#d00505"><em>(Так і пасьля наступных просьбаў)</em></font><br>
<br>
<strong><font color="#d00505">Дыякан:</font></strong> Яшчэ молімся за Сьвятога Айца нашага Сусьветнага біскупа ... <font color="#d00505"><em>(імя)</em></font> Папу Рымскага, дастойнага архібіскупа нашага ... <font color="#d00505"><em>(імя)</em></font> і ўсіх у Хрысьце братоў нашых.<br>
<br>
– Яшчэ молімся за ўрад, належныя ўлады і ўсіх, што сьцерагуць цэласьць і спакой гэтае краіны.<br>
<br>
– Яшчэ молімся за Богам сьцеражоную краіну нашу Беларусь і ўвесь беларускі народ, за стойкасьць у веры, мужнасьць у выпрабаваньнях і вернасьць свайму народу ўсіх нас.<br>
<br>
– Яшчэ молімся за братоў нашых сьвятароў, дыяканаў і манахаў, і ўсіх братоў і сёстраў нашых у Хрысьце.<br>
<br>
– Яшчэ молімся за годных памяці заснавальнікаў гэтай сьвятой царквы і за ўсіх раней адышоўшых айцоў і братоў нашых, якія тут і на кожным іншым месцы спачываюць.<br>
<br>
– Яшчэ молімся за дабрачынцаў гэтай сьвятой царквы, за тых, што прыносяць дары, працуюць і сьпяваюць у ёй, і за ўсіх тут прысутных людзей, якія чакаюць ад Цябе багацьця Твайго зьмілаваньня.<br>
<br>
<strong><font color="#d00505">Людзі:</font></strong> Госпадзе, зьмілуйся; Госпадзе, зьмілуйся; Госпадзе, зьмілуйся.<br>
<br>
<font color="#d00505"><em>На гэтым месцы могуць быць літаніі за пакліканых (г. зн. тых, што рыхтуюцца да хросту) і прасьветленых (тых, што маюць неўзабаве атрымаць хрост).</em></font><br>
<br>
<br>
<strong><font color="#d00505">Малітвы верных<br>
<br>
Дыякан:</font></strong> Усе верныя, яшчэ і яшчэ ў супакоі Госпаду памолімся.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Заступіся, зжалься, збаў і сьцеражы нас, Божа, ласкаю Тваёю.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<font color="#d00505"><strong>Сьвятар</strong> <em>(ціха):</em></font> Божа вялікі, усяхвальны, што перавёў нас ад тленнасьці да нятленнасьці жыватворчаю сьмерцю Хрыста Твайго, вызвалі нашыя пачуцьці ад пажаданьняў, якія вядуць да сьмерці, і дай нам разважнасьць за добрага правадніка: хай вока ўстрымаецца ад бачаньня благога, а слых будзе глухі для слоў пустых, язык хай будзе вольны ад гутарак недастойных; ачысьці нашыя вусны, каб яны хвалілі Цябе, Госпадзе; зрабі, каб нашыя рукі цураліся ўсялякіх благіх учынкаў і рабілі толькі прыемнае Табе; умацуй нашыя целы і розум ласкаю Тваёю.<br>
<br>
<strong><font color="#d00505">Дыякан:</font></strong> Мудрасьць!<br>
<br>
<strong><font color="#d00505">Сьвятар:</font></strong> Бо Табе належыцца ўсякая слава, пашана і пакланеньне, † Айцу, і Сыну, і Сьвятому Духу, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<strong><font color="#d00505">Дыякан:</font></strong> Яшчэ і яшчэ ў супакоі Госпаду памолімся.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Заступіся, зжалься, збаў і сьцеражы нас, Божа, ласкаю Тваёю.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<font color="#d00505"><strong>Сьвятар</strong> <em>(ціха):</em></font> Молім Цябе, Уладару сьвяты, усядобры, багаты на міласэрнасьць: будзь спагадлівы да нас, грэшных, і зрабі нас годнымі прыняць адзінароднага Сына Твайго і Бога нашага, Уладара славы. Бо вось Ягонае ўсячыстае Цела і жыватворчая Кроў у атачэньні мноства нябачных хораў нябесных прыносяцца ў гэтую хвіліну, каб быць пакладзенымі на гэтым сьвятым стале. Дай нам прыняць іх без асуджэньня, каб з прасьветленымі духоўнымі вачыма мы сталіся сынамі сьвятла і дня.<br>
<br>
<strong><font color="#d00505">Дыякан:</font></strong> Мудрасьць!<br>
<br>
<strong><font color="#d00505">Сьвятар:</font></strong> Паводле дару Хрыста Твайго, з якім блаславёны Ты і Твой усесьвяты, добры і жыватворчы Дух, † цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<br>
<strong><font color="#d00505">Перанясеньне сьвятых дароў</font></strong><br>
<font color="#d00505"><strong>(Вялікі ўваход)</strong><br>
<br>
<em>У гэты час сьвятыя дары з прыгатавальніка ўрачыста пераносяцца на ахвярнік.<br>
<br>
Людзі ляжаць ніцма або, схіліўшы галовы, кленчаць перад сьвятымі дарамі.</em></font><br>
<br>
<strong><font color="#d00505">Людзі:</font></strong> Сёньня сілы нябесныя з намі нябачна служаць,* бо вось ідзе Ўладар славы,* вось Ахвяра тайная, дасканалая ўрачыста прыносіцца.<br>
<br>
<font color="#d00505"><em>Пасьля таго як сьвятыя дары ў абсалютнай цішы былі перанесены на алтар, сьпяваюць:</em></font><br>
<br>
<strong><font color="#d00505">Людзі:</font></strong> 3 вераю і любоўю прыступім,* каб нам быць удзельнікамі жыцьця вечнага.* Алілуя, алілуя, алілуя.<br>
<br>
<font color="#d00505"><em>Людзі ўстаюць.</em><br>
<br>
<br>
<strong>Літанія просьбаў</strong></font><br>
<br>
<strong><font color="#d00505">Дыякан:</font></strong> Дапоўнім вячэрнюю малітву нашу Госпаду.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> За прынесеныя і раней асьвячаныя пачэсныя дары Госпаду памолімся.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Каб чалавекалюбны Бог наш, прыняўшы іх на Свой сьвяты, нябесны і духоўны ахвярнік, як адмысловую духмянасьць духоўную, паслаў нам узамен Сваю боскую ласку і дар Сьвятога Духа, памолімся.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Каб нам выбавіцца ад усякага гневу, суму і недастатку, Госпаду памолімся.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<font color="#d00505"><strong>Сьвятар</strong> <em>(ціха):</em></font> Божа невыказных і нябачных тайнаў, Скарбніца мудрасьці і розуму: Ты навучыў нас выконваць гэтую службу і ў вялікім чалавекалюбстве Тваім паклікаў нас, грэшных, прыносіць Табе дары і ахвяры за нашы грахі і за людзкое няведаньне. Ты сам, нябачны Ўладару, Творца вялікіх і недасьледных, слаўных і значных справаў, якім няма ліку, глянь на нас, Тваіх недастойных слугаў, якія, быццам перад Тваім хэрувімскім пасадам, стаяць перад гэтым ахвярнікам, на якім Твой адзінародны Сын і Бог наш спачывае пад выглядам гэтых страшных Тайнаў; вызваліўшы нас і ўсіх людзей Тваіх ад усякае нячыстасьці, асьвяці нашы душы і целы неад’емным асьвячэньнем, каб мы з чыстым сумленьнем, непасаромленым тварам і прасьветленым сэрцам маглі прыняць гэтыя боскія сьвятасьці і, ажыўленыя імі, зьяднацца з самім Хрыстом Тваім, праўдзівым Богам нашым, які сказаў: «Хто есьць Маё цела і п’е Маю кроў, той прабывае ўва Мне і Я ў ім». Такім чынам, Госпадзе, маючы Слова Тваё, што жыве ў нас і прабывае сярод нас, станемся сьвятыняю ўсесьвятога і ўсяхвальнага Духа і, вызваленыя ад усякіх д’ябальскіх падступных дзеяньняў, слоў і думак, атрымаем абяцаныя даброты разам з усімі сьвятымі, што ад пачатку сьвету Табе дагадзілі.<br>
<br>
<strong><font color="#d00505">Дыякан:</font></strong> Заступіся, зжалься, збаў і сьцеражы нас, Божа, ласкаю Тваёю.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Каб увесь гэты вечар быў дасканалы, сьвяты, мірны і бязгрэшны, у Госпада просім.<br>
<br>
<strong><font color="#d00505">Людзі:</font></strong> Дай нам, Госпадзе. <em><font color="#d00505">(Так і пасьля наступных просьбаў)</font></em><br>
<br>
<strong><font color="#d00505">Дыякан:</font></strong> Анёла спакою, вернага настаўніка, апекуна душ і целаў нашых у Госпада просім.<br>
<br>
– Прабачэньня і адпушчэньня грахоў і правінаў нашых у Госпада просім.<br>
<br>
– Усяго, што добрае і карыснае для душ нашых, і супакою для сьвету ў Госпада просім.<br>
<br>
– Каб далейшы цяг жыцьця нашага ў супакоі і пакаяньні правесьці, у Госпада просім.<br>
<br>
– Хрысьціянскага канца жыцьця нашага, бязбольнага, бездакорнага, спакойнага, і добрага адказу на страшным судзе Хрыстовым просім.<br>
<br>
<strong><font color="#d00505">Людзі:</font></strong> Дай нам, Госпадзе.<br>
<br>
<strong><font color="#d00505">Дыякан:</font></strong> Папрасіўшы адзінства веры і супольнасьці Духа Сьвятога, самі сябе, і адзін аднаго, і ўсё жыцьцё наша Хрысту Богу аддайма.<br>
<br>
<strong><font color="#d00505">Людзі:</font></strong> Табе, Госпадзе.<br>
<br>
<br>
<strong><font color="#d00505">Малітва Гасподняя<br>
<br>
Сьвятар:</font></strong> І зрабі нас дастойнымі, Уладару, з поўным даверам і без асуджэньня сьмець зьвяртацца да Цябе, Бога нябеснага, як да Айца, і казаць:<br>
<br>
<font color="#d00505"><strong>Людзі:</strong> <em>Чытаюць або сьпяваюць “Ойча наш”:</em></font><br>
<br>
<strong>Ойча наш, каторы ёсьць у небе,* сьвяцiся iмя Тваё,* прыйдзi валадарства Тваё,* будзь воля Твая,* як у небе, так i на зямлi.* Хлеба нашага штодзённага дай нам сёньня.* I адпусьцi нам грахi нашы,* як i мы адпускаем вiнаватым нашым.* I ня ўводзь нас у спакусу,* але збаў нас ад злога.<br>
<br>
<font color="#d00505">Сьвятар:</font></strong> Бо Тваё валадарства, і сіла, і слава, † Айца, і Сына, і Сьвятога Духа, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<strong><font color="#d00505">Сьвятар:</font></strong> Мір усім.<br>
<br>
<strong><font color="#d00505">Людзі:</font></strong> І твайму духу.<br>
<br>
<strong><font color="#d00505">Дыякан:</font></strong> Галовы нашы Госпаду схілім.<br>
<br>
<strong><font color="#d00505">Людзі:</font></strong> Табе, Госпадзе.<br>
<br>
<font color="#d00505"><strong>Сьвятар</strong> <em>(ціха):</em></font> Божа, адзіны добры і добрасардэчны, што жывеш на вышынях і глядзіш на пакорных, глянь спагадлівым вокам на ўсіх людзей Тваіх і захавай іх у бясьпецы; і зрабі нас дастойнымі без асуджэньня прыняць гэтыя Твае жыватворчыя Тайны, бо мы схілілі галовы перад Табою ў спадзяваньні велічы Тваёй міласэрнасьці.<br>
<br>
<font color="#d00505"><em>Уголас:</em></font> Ласкаю, міласэрнасьцю і чалавекалюбствам адзінароднага Сына Твайго, з якім блаславёны Ты і Твой усесьвяты, добры і жыватворчы Дух, † цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<br>
<font color="#d00505"><strong>Прычасьце</strong></font><br>
<br>
<strong><font color="#d00505">Дыякан:</font></strong> Будзьма ўважлівыя!<br>
<br>
<em><font color="#d00505">Людзі стаяць, схіліўшы галовы, або кленчаць</font></em><br>
<br>
<strong><font color="#d00505">Сьвятар:</font></strong> Раней асьвячаныя сьвятыя рэчы для сьвятых.<br>
<br>
<strong><font color="#d00505">Людзі:</font></strong> Адзін Сьвяты,* адзін Госпад, Ісус Хрыстос,* на славу Бога Айца.* Амін.<br>
<br>
Пакаштуйце і ўбачыце, як добры Госпад.* Алілуя, алілуя, алілуя.<br>
<br>
<strong>Веру, Госпадзе, i вызнаю,* што Ты сапраўды Хрыстос, Сын Бога жывога,* што прыйшоў на сьвет збавiць грэшнiкаў,* сярод якiх я самы першы.* Веру таксама,* што гэта сапраўды Тваё сьвятое Цела i пачэсная Кроў.* Малюся Табе:* зжалься нада мною* i даруй мне мае правiны* вольныя i мiжвольныя,* якiя я зрабiў словам i ўчынкам,* сьвядома i несьвядома.* I дай мне без асуджэньня прыняць Твае сьвятыя Тайны* для адпушчэньня грахоў i жыцьця вечнага.*<br>
<br>
Зрабi мяне сёньня, Сыне Божы,* удзельнiкам Тваёй Тайнай вячэры;* я ня здраджу ворагам Тваiм тайны,* i ня дам пацалунку, як Юда,* але, як разбойнiк, вызнаю Цябе:* успомнi мяне, Госпадзе, у Тваiм валадарстве.*<br>
<br>
Няхай прыняцьце сьвятых Тваiх Тайнаў* будзе мне не на суд цi асуджэньне,* але для ацаленьня душы i цела.<br>
<br>
<font color="#d00505">Дыякан:</font></strong> Са страхам Божым, вераю і любоўю падыходзьце.<br>
<br>
<strong><font color="#d00505">Людзі:</font></strong> Бласлаўляю Госпада на ўсякі час:* хвала Яго на вуснах маіх.<br>
<br>
<em><font color="#d00505">Сьвятар прычашчае вернікаў, якія, скрыжаваўшы рукi, чакаюць прыняцьця сьвятых Тайнаў:</font></em><br>
<br>
<strong><font color="#d00505">Сьвятар:</font></strong> Слуга Божы <font color="#d00505"><em>(Божая)</em></font>... <font color="#d00505"><em>(імя)</em></font> прымае пачэснае і сьвятое Цела і Кроў Госпада, Бога і Збаўцы нашага Ісуса Хрыста для адпушчэньня грахоў і жыцьця вечнага.<br>
<br>
<em><font color="#d00505">Ціха:</font></em> Дакрануўшыся да вашых вуснаў, яно адыме вашыя бясчынствы і ачысьціць грахі.<br>
<br>
Збаў, Божа, людзей Тваіх і блаславі набытак Твой. <font color="#d00505"><em>(Бласлаўляе людзей)</em></font><br>
<br>
<strong><font color="#d00505">Людзі:</font></strong> Хлеб нябесны і чашу жыцьця прыміце* і ўбачыце, як добры Госпад.* Алілуя, алілуя, алілуя.<br>
<br>
<font color="#d00505"><strong>Сьвятар</strong> <em>(ціха тройчы кажа):</em></font> Узьнясіся на нябёсы, Божа, і хай па ўсёй зямлі разыдзецца слава Твая.<br>
<br>
Блаславёны Бог наш.<br>
<br>
<em><font color="#d00505">Уголас:</font></em> На ўсе часы, цяпер і заўсёды, і на вякі вякоў. †<br>
<br>
<strong><font color="#d00505">Людзі:</font></strong> Амін.* Хай нашы вусны будуць поўныя хвалы Тваёй, Госпадзе,* каб нам пяяць славу Тваю,* бо Ты зрабіў нас дастойнымі* быць удзельнікамі сьвятых Тваіх, боскіх, несьмяротных і жыватворчых Тайнаў.* Захавай нас у Тваёй сьвятасьці,* каб нам увесь дзень навучацца Тваёй справядлівасьці.* Алілуя, алілуя, алілуя.<br>
<br>
<br>
<font color="#d00505"><strong>Літанія падзякі</strong></font><br>
<br>
<strong><font color="#d00505">Дыякан:</font></strong> Устаньце! Атрымаўшы боскія, сьвятыя, усячыстыя, несьмяротныя, нябесныя і жыватворчыя, страшныя Хрыстовыя тайны, дастойна падзякуем Госпаду.<br>
<br>
<em><font color="#d00505">Людзі ўстаюць.</font></em><br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Заступіся, зжалься, збаў і сьцеражы нас, Божа, ласкаю Тваёю.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Папрасіўшы, каб гэты ўвесь вечар быў дасканалы, сьвяты, мірны і бязгрэшны, самі сябе, і адзін аднаго, і ўсё жыцьцё наша Хрысту Богу аддайма.<br>
<br>
<strong><font color="#d00505">Людзі:</font></strong> Табе, Госпадзе.<br>
<br>
<font color="#d00505"><strong>Сьвятар</strong> <em>(ціха):</em></font> Дзякуем Табе, Збавіцелю ўсіх і Божа, за ўсё добрае, што Ты нам даў, і за прыняцьце сьвятога Цела і Крыві Хрыста Твайго. Молімся Табе, чалавекалюбны Ўладару: захавай нас пад покрывам крылаў Тваіх, і дай нам да апошняе хвіліны жыцьця нашага дастойна прымаць сьвятасьці Твае дзеля прасьвятленьня душы і цела, і спадчыны валадарства нябеснага.<br>
<br>
<em><font color="#d00505">Уголас:</font></em> Бо Ты асьвячэньне наша, і Табе славу аддаем, † Айцу, і Сыну, і Сьвятому Духу, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<br>
<font color="#d00505"><strong>Заканчэньне</strong></font><br>
<br>
<strong><font color="#d00505">Сьвятар:</font></strong> Пойдзем з мірам.<br>
<br>
<strong><font color="#d00505">Людзі:</font></strong> У імя Гасподняе.<br>
<br>
<strong><font color="#d00505">Дыякан:</font></strong> Госпаду памолімся.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Сьвятар:</font></strong> Усемагутны Ўладару, які мудрасьцю Сваёю стварыў усё, што існуе, і невыказным провідам Тваім прывёў нас да гэтых пачэсных дзён для ачышчэньня душ і целаў, утаймаваньня пажадлівасьцяў і надзеі ўваскрасеньня; Ты, што пасьля сарака дзён даў слузе Твайму Майсею табліцы Закону, напісаныя боскай рукою, у дабрыні Тваёй дай нам змагацца добрым змаганьнем, час посту добра закончыць, захаваць непарушнай веру, скрышыць галовы нябачных ворагаў, быць пераможцамі граху і без асуджэньня дажыць пакланіцца сьвятому ўваскрасеньню. Бо ўсепачэснае і велічнае імя Тваё, †Айца, і Сына, і Сьвятога Духа, блаславёнае і праслаўленае цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.* Хай будзе імя Гасподняе блаславёнае цяпер і давеку. <em><font color="#d00505">(Тройчы)</font></em><br>
<br>
<font color="#d00505"><strong>Сьвятар і дыякан</strong> <em>(ціха):</em></font> Госпадзе, Божа наш, які ўвёў нас у гэтыя пачэсныя дні і ўчыніў удзельнікамі страшных Тваіх тайнаў, прылучы нас да Тваёй духоўнай паствы і зрабі спадкаемцамі валадарства Твайго, цяпер і заўсёды, і на ўсе вякі. Амін.<br>
<br>
<strong><font color="#d00505">Чытальнік:</font></strong> Слава † Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
<em><font color="#d00505">Людзі могуць сесьці.</font></em><br>
<br>
<br>
<strong>Псалом 33</strong><br>
<br>
Увесь час бласлаўляць буду Госпада:* хвала Ягоная заўжды на вуснах маіх.<br>
<br>
Госпадам будзе хваліцца душа мая:* хай пачуюць пакорныя і ўзрадуюцца.<br>
<br>
Слаўце Госпада са мною:* будзем разам узьвялічваць Яго.<br>
<br>
Я шукаў Госпада, і Ён пачуў мяне* і адняў ад мяне ўсе страхі мае.<br>
<br>
Гляньце на Яго і ўзрадуйцеся:* хай абліччы вашыя ня будуць пасаромленыя.<br>
<br>
Вось убогі ўсклікнуў, і Госпад пачуў яго,* і ад усіх напасьцяў выбавіў яго.<br>
<br>
Анёл Гасподні стаіць, быццам мур абаронны,* вакол тых, што баяцца Яго, і выбаўляе іх.<br>
<br>
Пакаштуйце, і ўбачыце, як добры Госпад:* шчасьлівы той, хто да Яго прыбягае.<br>
<br>
Бойцеся Бога, усе сьвятыя Яго,* бо тыя, што Яго баяцца, не зазнаюць бяды.<br>
<br>
Багатыя зьбяднелі і церпяць голад;* а тыя, што шукаюць Госпада, ня будуць мець ні ў чым нястачы.<br>
<br>
Хадзіце, дзеці, паслухайце мяне:* страху Гасподняму навучу вас.<br>
<br>
Чалавек, ты любіш жыцьцё* і рады бачыць шчасьлівыя дні?<br>
<br>
Устрымай язык твой ад злога* і вусны твае ад словаў крывадушных.<br>
<br>
Ухіліся ад злога і чыні дабро:* шукай супакою і захоўвай яго.<br>
<br>
Вочы Госпада зьвернутыя да праведных,* вушы Яго чуюць кліч іх.<br>
<br>
Твар Госпада супраць тых, што чыняць зло,* каб вынішчыць іх памяць на зямлі.<br>
<br>
Усклікнулі праведнікі, і Госпад пачуў іх,* і ад усіх бедаў выбавіў іх.<br>
<br>
Блізкі Госпад да скрушлівых сэрцам,* прыгнечаных духам Ён выбаўляе.<br>
<br>
Шмат бедаў у праведніка,* і ад усіх іх ратуе яго Госпад.<br>
<br>
Ён сьцеражэ ўсе ягоныя косьці:* ніводная з іх ня скрышыцца.<br>
<br>
Сьмерць грэшнікаў лютая;* грашаць тыя, што ненавідзяць праведніка.<br>
<br>
Госпад вызваляе душы слугаў сваіх:* не зазнае кары той, хто на Яго спадзяецца.<br>
<br>
<em><font color="#d00505">Людзі ўстаюць.</font></em><br>
<br>
<strong><font color="#d00505">Сьвятар:</font></strong> Блаславеньне Гасподняе хай будзе на вас, ласкаю Яго і чалавекалюбствам на ўсе часы, цяпер і заўсёды, і на вякі вякоў. <font color="#d00505"><em>(Бласлаўляе людзей)</em></font><br>
<br>
<strong><font color="#d00505">Людзі:</font></strong> Амін.<br>
<br>
<strong><font color="#d00505">Сьвятар:</font></strong> Слава Табе, Хрысьце Божа, надзея наша, слава Табе.<br>
<br>
<strong><font color="#d00505">Людзі:</font></strong> Слава † Айцу, і Сыну, і Сьвятому Духу,* цяпер і заўсёды, і на вякі вякоў. Амін.<br>
<br>
Госпадзе, зьмілуйся; Госпадзе, зьмілуйся; Госпадзе, зьмілуйся.* Ойча, блаславі.<br>
<br>
<font color="#d00505"><strong>Сьвятар</strong> <em>(робіць водпуст):</em></font><br>
<br>
<em><font color="#d00505">У дні Вялкікага посту:</font></em> Хрыстос, праўдзiвы Бог наш, малiтвамi ўсячыстае Свае Мацi; сьвятых слаўных i годных пахвалы апосталаў, мiж сьвятымi айца нашага Рыгора Вялікага, Папы Рымскага; сьвятога <font color="#d00505"><em>[імя сьвятога патрона царквы]</em></font>; сьвятога <font color="#d00505"><em>[імя сьвятога, чыя памяць адзначаецца ў гэты дзень]</em></font>; сьвятых слаўных i роўных апосталам настаўнiкаў славянскiх Кiрылы i Мятода; мiж сьвятымi айца нашага Кiрылы, бiскупа Тураўскага, і сьвятое мацi нашае Еўфрасiньнi Полацкае, асьветнiцы Беларусi, i ўсiх сьвятых заступнiкаў беларускага народу; сьвятых i праведных богаайцоў Якiма i Ганны i ўсiх сьвятых, хай зьмiлуецца над намi i збавiць нас, бо Ён добры i Чалавекалюбец.<br>
<br>
<em><font color="#d00505">У панядзелак, аўторак і сераду Вялікага тыдня:</font></em> Хрыстос, праўдзівы Бог наш, які дзеля нашага збаўленьня ідзе на дабравольныя мукі, малітвамі ўсячыстае Свае Маці, між сьвятымі айца нашага Рыгора Вялікага, папы Рымскага; сьвятых і праведных богаайцоў Якіма і Ганны і ўсіх сьвятых, хай зьмілуецца над намі і збавіць нас, бо Ён добры і Чалавекалюбец.<br>
<br>
<strong><font color="#d00505">Людзі:</font></strong> Амін.<br>
<br>
<em><font color="#d00505">Малітвы пасьля сьвятога прычасьця.</font></em>