<!DOCTYPE HTML><strong><font color="#d00505">БОСКАЯ ЛІТУРГІЯ МІЖ СЬВЯТЫМІ АЙЦА НАШАГА ВАСІЛЯ ВЯЛІКАГА</font></strong> <br>
<br>
<em>Ніжэй падаюцца толькі тыя часткі Літургіі сьв. Васіля, якія розьняцца ад Літургіі сьв. Яна Залатавуснага. Анафара падаецца поўнасьцю. <br>
<br>
<br>
<font color="#d00505">1. ЧАСТКА ХВАЛЕБНАЯ І НАВУЧАЛЬНАЯ<br>
(ЛІТУРГІЯ СЛОВА)</font></em><br>
<br>
<strong><font color="#d00505">Мірная літанія і першы антыфон<br>
<br>
Дыякан:</font></strong> Блаславі, ойча.<br>
<br>
<strong><font color="#d00505">Сьвятар:</font></strong> Блаславёнае валадарства Айца, і Сына, і Сьвятога Духа, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<strong><font color="#d00505">Дыякан:</font></strong> У супакоі Госпаду памолімся.<br>
<br>
<strong><font color="#d00505">Людзі:</font></strong> Госпадзе, зьмілуйся. <em><font color="#d00505">(Так пасьля наступных прашэньняў)</font></em><br>
<br>
<strong><font color="#d00505">Дыякан:</font></strong> За супакой з вышыняў і збаўленьне душ нашых Госпаду памолімся.<br>
<br>
— За супакой на ўсім сьвеце, добры стан сьвятых Божых цэркваў і зьяднаньне ўсіх Госпаду памолімся.<br>
<br>
— За гэтую сьвятую царкву і тых, што з вераю, пашанаю і страхам Божым уваходзяць у яе, Госпаду памолімся.<br>
<br>
— За Сьвятога Айца нашага Сусьветнага біскупа <em><font color="#d00505">… (імя)</font></em> Папу Рымскага, дастойнага архібіскупа <em>(багалюбнага біскупа)</em> нашага <em><font color="#d00505">… (імя)</font></em>, пачэсных сьвятароў, дыяканаў у Хрысьце, усё духавенства і людзей Госпаду памолімся.<br>
<br>
— За яго <em>(яе)</em> міласьць <em><font color="#d00505">… (імя галавы дзяржавы),</font></em> за ўрад, належныя ўлады і ўсіх, што сьцерагуць цэласьці і спакою гэтае краіны, Госпаду памолімся.<br>
<br>
— За Богам сьцеражоную краіну нашу Беларусь і ўвесь беларускі народ, за стойкасьць у веры, мужнасьць у выпрабаваньнях і вернасьць свайму народу ўсіх нас Госпаду памолімся.<br>
<br>
— За гэты горад <em>(гэтую вёску)</em>, за ўсе гарады і краіны, і за верных людзей, што жывуць у іх, Госпаду памолімся.<br>
<br>
— За добрае надвор’е, багаты ўраджай пладоў зямных і за часы спакойныя Госпаду памолімся.<br>
<br>
— За падарожнікаў па моры, зямлі і ў паветры, за нядужых, тых што церпяць, за зьняволеных і збаўленьне іх Госпаду памолімся.<br>
<br>
<em><font color="#d00505">Калі ёсьць успамінаньне памерлых, на гэтым месцы могуць быць адмысловыя прашэньні.</font></em><br>
<br>
— Каб нам выбавіцца ад усякага гневу, суму і недастатку Госпаду памолімся.<br>
<br>
— Заступіся, зжалься, збаў і сьцеражы нас, Божа, ласкаю Тваёю.<br>
<br>
— Успамянуўшы найсьвятую, усячыстую, найблаславёную, слаўную Ўладарку нашу Багародзіцу і Заўсёды Дзеву Марыю і ўсіх сьвятых, самі сябе і адзін аднаго, і ўсё жыцьцё наша Хрысту Богу аддайма.<br>
<br>
<strong><font color="#d00505">Людзі:</font></strong> Табе, Госпадзе.<br>
<br>
<strong><font color="#d00505">Сьвятар</font></strong> <em><font color="#d00505">(ціха)</font></em><font color="#d00505">:</font> Госпадзе Божа наш, моц Твая невыказная, слава Твая невымерная, міласэрнасьць Твая бязьмежная, чалавекалюбства Тваё невымоўнае: у дабрыні Тваёй глянь, Уладару, на нас і на гэтую сьвятую царкву і даруй нам і тым, што моляцца разам з намі, багацьце Тваёй ласкі і спагады.<br>
<br>
<em><font color="#d00505">(Уголас)</font></em><font color="#d00505">:</font> Бо Табе належыцца ўсякая слава, пашана і пакланеньне, Айцу, і Сыну, і Сьвятому Духу, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<br>
<strong><font color="#d00505">Першы антыфон</font></strong><br>
<em><font color="#d00505">(Мяняецца ў залежнасьці ад дня і сьвята).</font></em><br>
<br>
<strong><em><font color="#d00505">У нядзелі</font></em></strong><em><font color="#d00505"> сьпяваецца наступны </font></em><strong><em><font color="#d00505">(велікодны)</font></em></strong><em><font color="#d00505"> антыфон (Пс 65):</font></em> <br>
<br>
<strong><font color="#d00505">Чытальнік:</font></strong> Сьпявайце Госпаду, уся зямля! Слаўце ў песьнях імя Яго, аддайце хвалу велічы Яго.<br>
<br>
<strong><font color="#d00505">Людзі:</font></strong> Малітвамі Багародзіцы, Збавіцелю, збаў нас. <em><font color="#d00505">(Так пасьля наступных вершаў)</font></em><br>
<br>
— Скажыце Госпаду: якія цудоўныя творы Твае! Дзеля велічы магутнасьці Тваёй дрыжаць перад Табою ворагі Твае.<br>
<br>
— Уся зямля хай пакланяецца Табе і пяе Табе, хай славіць у песьнях імя Тваё, Усявышні!<br>
— Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
<em><font color="#d00505">Дзе ёсьць звычай, </font></em><strong><em><font color="#d00505">у нядзелю</font></em></strong><em><font color="#d00505">, а таксама </font></em><strong><em><font color="#d00505">ў суботу і на вялікія сьвяты</font></em></strong><em><font color="#d00505"> (апрача сьвятаў Гасподніх) сьпяваюцца наступныя радкі з Пс 102 (гл. тут).</font></em><br>
<br>
<br>
<strong><font color="#d00505">Другая і трэцяя літаніі (малыя) з іх антыфонамі<br>
<br>
Дыякан:</font></strong> Яшчэ і яшчэ ў супакоі Госпаду памолімся.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Заступіся, зжалься, збаў і сьцеражы нас, Божа, ласкаю Тваёю.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Успамянуўшы найсьвятую, усячыстую, найблаславёную, слаўную Ўладарку нашу Багародзіцу і Заўсёды Дзеву Марыю і ўсіх сьвятых, самі сябе, і адзін аднаго, і ўсё жыцьцё наша Хрысту Богу аддайма.<br>
<br>
<strong><font color="#d00505">Людзі:</font></strong> Табе, Госпадзе.<br>
<br>
<strong><font color="#d00505">Сьвятар</font></strong> <em><font color="#d00505">(ціха):</font></em> Госпадзе Божа наш, збаў людзей Тваіх і блаславі набытак Твой, захавай у цэласьці Царкву Тваю, асьвяці тых, што любяць красу дому Твайго: Ты іх услаў Тваёю Боскаю сілаю і не пакінь нас, якія спадзяемся на Цябе.<br>
<br>
<em><font color="#d00505">(Уголас):</font></em> Бо Твая ёсьць дзяржава і Тваё валадарства, і сіла, і слава, Айца, і Сына, і Сьвятога Духа, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<br>
<strong><font color="#d00505">Другі антыфон</font></strong><br>
<br>
<em><font color="#d00505">У нядзелі (Пс 66):</font></em><br>
<br>
<strong><font color="#d00505">Чытальнік:</font></strong> Божа, будзь ласкавы да нас і блаславі нас: прасьвятлі нас зьзяньнем твару Твайго і зьмілуйся над намі.<br>
<br>
<strong><font color="#d00505">Людзі:</font></strong> Сыне Божы, што ўваскрос з мёртвых, збаў нас, якія пяём Табе: Алілуя. <em><font color="#d00505">(Так пасьля наступных вершаў)</font></em><br>
<br>
— Каб мы маглі пазнаць на зямлі шлях Твой, сярод людзей усіх збаўленьне Тваё.<br>
<br>
— Хай славяць Цябе, Божа, усе народы, хай славяць Цябе ўсе людзі.<br>
<br>
<strong><font color="#d00505">Людзі:</font></strong> Сыне Божы, што ўваскрос з мёртвых, збаў нас, якія пяём Табе: Алілуя.<br>
<br>
Слава… цяпер… Адзінародны Сыне… <font color="#d00505"><em>(Гл. ніжэй)</em></font><br>
<br>
<strong><font color="#d00505"><em>Іншы антыфон нядзельны і сьвяточны (Пс 145). (Гл. тут).</em><br>
<br>
<br>
Адзінародны Сыне</font></strong><br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Адзінародны Сыне і Слова Бога, Ты, Несьмяротны, дзеля нашага збаўленьня захацеў прыняць цела ад сьвятое Багародзіцы і заўсёды Дзевы Марыі і, не зазнаўшы зьмены, стаўся чалавекам; Ты быў укрыжаваны, Хрысьце Божа, сьмерцю зьнішчыўшы сьмерць. Будучы адным з Сьвятой Тройцы, роўным славаю Айцу і Сьвятому Духу, збаў нас.<br>
<br>
<strong><font color="#d00505">Дыякан:</font></strong> Яшчэ і яшчэ ў супакоі Госпаду памолімся.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Заступіся, зжалься, збаў і сьцеражы нас, Божа, ласкаю Тваёю.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Успамянуўшы найсьвятую, усячыстую, найблаславёную, слаўную Ўладарку нашу Багародзіцу і Заўсёды Дзеву Марыю і ўсіх сьвятых, самі сябе, і адзін аднаго, і ўсё жыцьцё наша Хрысту Богу аддайма.<br>
<br>
<strong><font color="#d00505">Людзі:</font></strong> Табе, Госпадзе.<br>
<br>
<strong><font color="#d00505">Сьвятар</font></strong> <em><font color="#d00505">(ціха)</font></em><font color="#d00505">:</font> Божа, які даў нам ласку прыносіць Табе ў еднасьці гэтыя супольныя малітвы і які абяцаў выканаць просьбы двух ці трох, што сабраліся ў Тваё імя, выканай просьбы слугаў Тваіх для нашага дабра, даючы нам у гэтым веку пазнаньне Тваёй праўды, а ў будучым даруючы жыцьцё вечнае.<br>
<br>
<em><font color="#d00505">(Уголас)</font></em><font color="#d00505">:</font> Бо Ты добры і чалавекалюбны Бог, і Табе славу аддаем, Айцу, і Сыну, і Сьвятому Духу, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<br>
<strong><font color="#d00505">Трэці антыфон</font></strong><br>
<br>
<em><strong><font color="#d00505">Антыфон нядзельны і штодзённы – з Пс 94. (Гл. тут).</font></strong></em><br>
<br>
<strong><em><font color="#d00505">Іншы антыфон сьвяточны і нядзельны (Мц 5:3-12):</font></em><br>
<br>
<br>
<font color="#d00505">Уваход з Евангельлем (Малы ўваход)</font></strong><br>
<em><font color="#d00505">Падчас сьпеву антыфону сьвятар і дыякан робяць уваход з Евангельлем. Стаўшы перад райскімі дзьвярамі, сьвятар моліцца.</font></em><br>
<br>
<strong><font color="#d00505">Сьвятар</font></strong> <em><font color="#d00505">(ціха)</font></em><font color="#d00505">:</font> Усяўладны Божа наш, які ўстанавіў у небе чыны і хоры анёлаў і арханёлаў дзеля служэньня Тваёй славе, зрабі, каб гэты наш уваход быў таксама ўваходам сьвятых анёлаў, і каб яны разам з намі служылі Табе і славілі Тваю дабрыню. Бо Табе належыцца ўсякая слава, пашана і пакланеньне, Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
<em><font color="#d00505">Дыякан, узьняўшы Евангельле, кажа ўголас:</font></em><br>
<br>
<strong><font color="#d00505">Дыякан:</font></strong> Мудрасьць, устаньце!<br>
<br>
<em><font color="#d00505">Сьвятар з дыяканам уваходяць у алтар, а людзі пяюць уваходны верш:</font></em><br>
<br>
<strong><font color="#d00505">Людзі:</font></strong> Прыйдзіце, паклонімся і прыпадзем да Хрыста.<br>
<br>
Сыне Божы, што ўваскрос з мёртвых, збаў нас, якія пяём Табе: Алілуя.<br>
<br>
<br>
<strong><font color="#d00505">Трапары і кандакі</font></strong><br>
<em><font color="#d00505">Пяюць трапары і кандакі, г. зн. песьні ў гонар сьвята, сьвятога дня, патронаў царквы і г. д.</font></em><br>
KANDAK<br>
<em><font color="#d00505">Звычайна сьпеў заканчваецца кандаком у гонар Багародзіцы. У нядзелі Вялікага посту пяецца наступная песьня:<br>
<br>
(Тон 8)</font></em> Магутная Ўладарка Бaгaрoдзiцa, мы, верныя слугі Твае, выбаўленыя Табою ад бедаў, песьні ўдзячнасьці і перамогі Табе прыносім. Ты ж, маючы сілу непераможную, ад усякіх напасьцяў выратуй нас, каб нам усклікнуць: “Радуйся, Дзева Маці!”<br>
<br>
<strong><font color="#d00505">Сьвятар</font></strong> <em><font color="#d00505">(моліцца ціха):</font></em> Сьвяты Божа, які спачываеш сярод сьвятых, якога тройчы сьвятымі галасамі хваляць сэрафімы і славяць хэрувімы, якому пакланяюцца ўсе нябесныя сілы: Ты прывёў усё з нябыту да быцьця, стварыў чалавека на Тваё падабенства і ўпрыгожыў яго ўсякімі Тваімі дарамі; Ты даеш таму, хто просіць, мудрасьць і розум, і не пагарджаеш грэшнікам, але ўстанаўляеш пакуту для збаўленьня; Ты ўдастоіў нас, Тваіх пакорных і нягодных слугаў, у гэтую хвіліну стаць перад славаю Твайго ахвярніка і прыносіць належнае Табе пакланеньне і ўсхваленьне. Прымі, Уладару, з нашых грэшных вуснаў тройчы сьвятую песьню і глянь на нас ласкава; даруй нам нашы правіны, сьвядомыя і несьвядомыя, асьвяці нашы душы і целы і дай, каб мы маглі набожна служыць Табе праз усе дні жыцьця нашага, дзякуючы малітвам сьвятое Багародзіцы і ўсіх сьвятых, якія ад пачатку сьвету Табе дагадзілі.<br>
<br>
<strong><font color="#d00505">Дыякан:</font></strong> Блаславі, ойча, час трысьвятога. <br>
<br>
<font color="#d00505"><strong>Сьвятар</strong></font> <em><font color="#d00505">(уголас)</font></em><font color="#d00505">:</font> Бо Ты сьвяты, Божа наш, і Табе славу аддаем, Айцу, і Сыну, і Сьвятому Духу, цяпер і заўсёды.<br>
<br>
<strong><font color="#d00505">Дыякан</font></strong><font color="#d00505"> (</font><em><font color="#d00505">павярнуўшыся да людзей):</font></em> І на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<br>
<strong><font color="#d00505">Трысьвятое</font></strong><br>
<br>
Сьвяты Божа, Сьвяты Моцны, Сьвяты Несьмяротны, зжалься над намі. <em><font color="#d00505">(Тройчы)</font></em><br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Сьвяты Несьмяротны, зжалься над намі.<br>
<br>
Сьвяты Божа, Сьвяты Моцны, Сьвяты Несьмяротны, зжалься над намі.<br>
<br>
<em><font color="#d00505">У некаторыя Гасподнія сьвяты замест </font></em><strong><em><font color="#d00505">“Сьвяты Божа”</font></em></strong><em><font color="#d00505"> сьпяваюцца іншыя песьні.<br>
<br>
Сьвятар і дыякан сьпяваюць “Трысьвятое” разам з людзьмі. Пад канец <strong>дыякан</strong> кажа:</font></em> Загадай, ойча. <br>
<br>
<strong><font color="#d00505">Сьвятар:</font></strong> Блаславёны Той, хто прыходзіць у імя Гасподняе.<br>
<br>
<strong><font color="#d00505">Дыякан:</font></strong> Блаславі, ойча, горнае месца. <br>
<br>
<font color="#d00505"><strong>Сьвятар</strong> <em>(бласлаўляе):</em></font> Блаславёны Ты на пасадзе валадарства Твайго, што сядзіш на хэрувімах, на ўсе часы, цяпер і заўсёды, і на вякі вякоў.<br>
<br>
<em><font color="#d00505">Ідзе на горнае месца, затрымаўшыся збоку ад яго. Калі заканчваюць пяяць “Трысьвятое”, дыякан кажа ўголас: </font></em><br>
<br>
<font color="#d00505"><strong>Дыякан:</strong></font> Будзьма ўважлівыя.<br>
<br>
<strong><font color="#d00505">Сьвятар:</font></strong> Мір усім! <em><font color="#d00505">(Бласлаўляе людзей)</font></em><br>
<br>
<strong><font color="#d00505">Людзі:</font></strong> І твайму духу.<br>
<br>
<br>
Чытаньне Апостала і Евангельля<br>
<br>
<strong><font color="#d00505">Дыякан:</font></strong> Мудрасьць.<br>
<br>
<strong><font color="#d00505">Чытальнік і людзі:</font></strong> <font color="#d00505"><em>Сьпяваюць пракімен (выбраныя вершы з псалмаў).</em></font><br>
PRAKIMEN<br>
<br>
<strong><font color="#d00505">Дыякан:</font></strong> Мудрасьць.<br>
<br>
<strong><font color="#d00505">Чытальнік:</font></strong> Чытаньне… <font color="#d00505"><em>(назва Апостальскага чытаньня).</em></font><br>
<br>
<strong><font color="#d00505">Дыякан:</font></strong> Слухайма ўважліва.<br>
<br>
<strong><font color="#d00505">Чытальнік:</font></strong> <font color="#d00505"><em>Чытае прызначаны на гэты дзень Апостал:</em></font><br>
APCH <br>
<font color="#d00505"><em>Калі скончыць, сьвятар кажа:</em></font><br>
<br>
<strong><font color="#d00505">Сьвятар:</font></strong> Мір табе, чытальнік.<br>
<br>
<strong><font color="#d00505">Чытальнік:</font></strong> І твайму духу.<br>
<br>
Алілуя, алілуя, алілуя.<br>
<br>
<font color="#d00505"><em>Чытае выбраныя вершы з псалмаў, пасьля кожнага з якіх людзі пяюць “Алілуя”.</em></font><br>
ALILUIA<br>
<br>
<strong><font color="#d00505">Дыякан</font></strong> <font color="#d00505"><em>кадзіць царкву.</em></font><br>
<br>
<strong><font color="#d00505"><strong>Сьвятар</strong></font></strong> <font color="#d00505"><em>(ціха)</em>:</font> Запалі ў сэрцах нашых, чалавекалюбны Ўладару, нязгаснае сьвятло Твайго богапазнаньня, і адчыні вочы нашага розуму, каб нам зразумець Тваё евангельскае прапаведаваньне. Укладзі ў сэрцы нашы страх Тваіх блаславёных прыказаньняў, каб мы, перамогшы ўсе цялесныя пажаданьні, маглі жыць духоўным жыцьцём, думаючы і робячы ўсё, што прыемна Табе. Бо Ты — сьветласьць душ і целаў нашых, Хрысьце Божа, і Табе славу аддаем разам з Тваім адвечным Айцом і з усесьвятым, добрым і жыватворчым Тваім Духам, цяпер і заўсёды, і на вякі вякоў. Амін.<br>
<br>
<font color="#d00505"><em>Скончыўшы, сьвятар дае кнігу Евангельля дыякану, які становіцца перад іканастасам.</em></font> <br>
<br>
<strong><font color="#d00505">Сьвятар:</font></strong> Мудрасьць, устаньце, будзем слухаць Сьвятое Евангельле. Мір усім. <font color="#d00505"><em>(Бласлаўляе людзей)</em>:</font><br>
<br>
<strong><font color="#d00505">Людзі:</font></strong> І твайму духу.<br>
<br>
<strong><font color="#d00505">Дыякан:</font></strong> Чытаньне Сьвятога Евангельля паводле… <font color="#d00505"><em>(імя).</em></font><br>
<br>
<strong><font color="#d00505">Людзі:</font></strong> Слава Табе, Госпадзе, слава Табе.<br>
<br>
<strong><font color="#d00505">Сьвятар:</font></strong> Слухайма ўважліва.<br>
<br>
<font color="#d00505"><em>Дыякан чытае Евангельле:</em></font><br>
EVCH <br>
<font color="#d00505"><em>Калі скончыць, людзі пяюць:</em></font><br>
<br>
<strong><font color="#d00505">Людзі:</font></strong> Слава Табе, Госпадзе, слава Табе.<br>
<br>
<font color="#d00505"><em>Сьвятар кажа казаньне.<br>
<br>
<br>
Усё, як на Літургіі сьв. Яна Залатавуснага, апрача наступнай малітвы за пакліканых: </em></font><br>
<br>
<strong><font color="#d00505">Малітва за пакліканых.</font></strong><br>
<br>
<font color="#d00505"><strong>Сьвятар</strong> <em>(ціха)</em>:</font> <br>
<br>
Госпадзе Божа наш, які жывеш у небе і пазіраеш на ўсе Твае стварэньні: глянь ласкава на слугаў Тваіх, якія рыхтуюцца да хросту і схілілі галовы свае перад Табою, і пашлі ім лёгкае ярмо; учыні іх пачэснымі членамі Тваёй сьвятой Царквы і зрабі іх дастойнымі вады адраджэньня, адпушчэньня грахоў, вопраткі несьмяротнасьці і пазнаньня Цябе, праўдзівага Бога нашага, <br>
<br>
<font color="#d00505"><em>(Уголас)</em>:</font> Каб і яны разам з намі маглі славіць Тваё пачэснае і велічнае імя, Айца, і Сына, і Сьвятога Духа, цяпер і заўсёды, і на вякі вякоў. <br>
<br>
<br>
<em><font color="#d00505">ЧАСТКА ЭЎХАРЫСТЫЧНАЯ</font></em> <br>
<br>
<font color="#d00505"><strong>Малітвы верных</strong> <br>
<br>
<em>(Ціха)</em>:</font> Ты, Госпадзе, паказаў нам гэтую вялікую тайніцу збаўленьня і зрабіў нас, Тваіх нягодных і пакорных слугаў, дастойнымі быць служкамі Твайго сьвятога ахвярніка. Сілаю Сьвятога Твайго Духа настаў нас на гэтую службу, каб нам стаць без асуджэньня перад сьвятой славаю Тваёю і прынесьці табе ахвяру хвалы, бо Ты – той, які дзейнічае ўва ўсіх. Прымі ласкава гэтую ахвяру за нашы грахі і людзкія правіны, і няхай яна будзе прыемная Табе. <br>
<br>
<em><font color="#d00505">(Ціха)</font></em><font color="#d00505">:</font> Ты, Божа, у сваёй спагадлівасьці і міласэрнасьці наведаў нашу пакорлівасьць і паставіў нас, Тваіх пакорных, грэшных і нягодных слугаў, перад сьвятой славаю Тваёю, каб нам служыць Твайму сьвятому ахвярніку: сілаю Сьвятога Твайго Духа ўмацуй нас на гэтую службу і дай нам, калі мы адчынім вусны нашы, знайсьці адпаведныя словы, каб клікаць ласку Духа Твайго Сьвятога на гэтыя дары, якія маюць неўзабаве быць прынесеныя Табе. <br>
<br>
<strong><font color="#d00505">Малітва ахвяраваньня</font></strong> <br>
<br>
<em><font color="#d00505">(Ціха)</font></em><font color="#d00505">:</font> Госпадзе, Божа наш, які стварыў нас і ўвёў у гэтае жыцьцё, паказаў нам шляхі збаўленьня і даў нам аб’яўленьне нябесных тайнаў: Ты – той, які сілаю Сьвятога Твайго Духа паклікаў нас на гэтую службу. Дзеля гэтага, Госпадзе, у дабрыні Тваёй дай нам быць дастойнымі слугамі Твайго Новага Запавету і выканаўцамі Тваіх Тайнаў; дзеля вялікай Тваёй міласэрнасьці прымі нас, якія набліжаемся да Твайго сьвятога ахвярніка, і зрабі нас годнымі прыносіць Табе гэтую духоўную ахвяру за нашы грахі і людзкія правіны і, прыняўшы яе на Твой нябесны духоўны ахвярнік, як адмысловую духмянасьць духоўную, пашлі нам узамен ласку Твайго Сьвятога Духа. Глянь на нас, Госпадзе, і на гэтую службу і прымі яе так, як Ты прыняў дары Авеля, ахвяры Ноя, цэлапаленьні Абрагама, сьвятарскія службы Майсея і Аарона, ахвяры за супакой Самуіла. Як Ты ласкава прыняў ад сьвятых Тваіх апосталаў гэтую сапраўдную службу, так у дабрыні Тваёй прымі і гэтыя дары з нашых грэшных рук, каб мы, аказаўшыся дастойнымі служыць без заганы Твайму сьвятому ахвярніку, маглі атрымаць узнагароду верных і разважных распарадчыкаў у страшны дзень Тваёй справядлівай расплаты. <br>
<br>
<br>
<font color="#d00505"><strong>Анафара <br>
<br>
Дыякан:</strong></font> Станем добра, станем са страхам уважліва сьвятое ахвяраваньне ў міры прыносіць. <br>
<br>
<font color="#d00505"><em>Дыякан ідзе ў алтар і, стаўшы з правага боку сьвятара, бярэ рыпіду і павявае ёю лёгка над дарамі.</em> <br>
<br>
<strong>Людзі:</strong></font> Дар міру, ахвяру хвалы. <br>
<br>
<font color="#d00505"><strong>Сьвятар:</strong></font> Ласка Госпада нашага Ісуса Хрыста, любоў Бога Айца і супольнасьць Сьвятога Духа хай будуць з усімі вамі. <font color="#d00505"><em>(Бласлаўляе людзей)</em> <br>
<br>
<strong>Людзі:</strong></font> І з духам тваім. <br>
<br>
<font color="#d00505"><strong>Сьвятар:</strong></font> Узьнімем угору сэрцы нашыя. <br>
<br>
<font color="#d00505"><strong>Людзі:</strong></font> Мы ўзьнялі іх да Госпада. <br>
<br>
<font color="#d00505"><strong>Сьвятар:</strong></font> Падзякуем Госпаду. <br>
<br>
<font color="#d00505"><strong>Людзі:</strong></font> Годна і справядліва ёсьць пакланяцца Айцу, і Сыну, і Сьвятому Духу, Тройцы адзінасутнай і неразьдзельнай. <br>
<br>
<strong><font color="#d00505">Сьвятар</font></strong> <em><font color="#d00505">(ціха моліцца)</font></em><font color="#d00505">:</font> Уладару Госпадзе, Божа Ойча ўсемагутны, Ты годны ўсякай хвалы! Сапраўды дастойна, справядліва і адпаведна велічы сьвятасьці Тваёй Цябе хваліць, Табе пяяць, Цябе бласлаўляць, Табе пакланяцца, Табе дзякаваць, Цябе славіць як адзінага праўдзівага Бога і Табе прыносіць з сэрцам скрушлівым і душой пакорнай гэтую нашу духоўную ахвяру, бо Ты – той, які дараваў нам пазнаньне Тваёй праўды. Хто сапраўды здольны належна апісаць магутнасьць Тваю, зрабіць чутнай хвалу Тваю, расказаць аб усіх цудах, якія Ты чыніш у кожны час? Уладару ўсіх, Госпадзе неба і зямлі і ўсіх стварэньняў бачных і нябачных, Ты сядзіш на пасадзе славы і ўзіраешся ў бязьмежныя далі, адвечны, нябачны, недаступны, неабдымны, нязьменны; Ты – Айцец Госпада нашага Ісуса Хрыста, Вялікага Бога і Збавіцеля, надзеі нашай, які зьяўляецца вобразам Тваёй дабрыні, вернай пячаткаю Твайго падабенства – паказваючы ў Сабе Цябе, Ойча, – Словам жывым, праўдзівым Богам, спрадвечнай Мудрасьцю, Жыцьцём, Асьвячэньнем, сапраўдным Сьвятлом. Праз Яго Дух Сьвяты аб’явіўся – Дух праўды, Дар усынаўленьня, парука будучай спадчыны, пачатак вечных дабротаў, жыватворчая сіла, крыніца сьвятасьці, сілаю якога ўсякае разумнае і адухоўленае стварэньне служыць Табе і безупынна Цябе хваліць. Бо Табе служыць увесь сусьвет: Цябе хваляць анёлы, арханёлы, пасады, гаспадарствы, пачаткі, улады, сілы і шматвокія хэрувімы, навокал Цябе стаяць сэрафімы – шэсьць крылаў у кожнага: двума засланяюць твары свае, двума ногі і двума лётаюць, – безупынна пераклікаючыся між сабою і несьціханымі галасамі, <br>
<br>
<em><font color="#d00505">(Уголас)</font></em><font color="#d00505">:</font> Пераможную песьню пяюць, усклікаючы, прыпяваючы і кажучы. <br>
<br>
<font color="#d00505"><strong>Людзі:</strong></font> Сьвяты, сьвяты, сьвяты Госпад сіл. Неба і зямля поўныя хвалы Тваёй. Гасанна на вышынях. Блаславёны Той, хто прыходзіць у імя Гасподняе. Гасанна на вышынях. <br>
<br>
<strong><font color="#d00505">Сьвятар</font></strong> <em><font color="#d00505">(ціха)</font></em><font color="#d00505">:</font> З гэтымі блаславёнымі сіламі, чалавекалюбны Ўладару, і мы, грэшныя, усклікаем, кажучы: Сапраўды Ты сьвяты і ўсесьвяты і праведны ва ўсіх учынках Тваіх, і няма меры велічы славы Тваёй, бо праўдзівым судом Ты справядліва навёў на нас усё, што здарылася з намі. Ты, Божа, стварыў чалавека з пылу зямнога і, ушанаваўшы яго вобразам Твайго падабенства, пасяліў яго ў раі асалоды, абяцаючы несьмяротнае жыцьцё і карыстаньне вечнымі дабротамі ўзамен за паслушэнства Тваім прыказаньням. Калі ж ён, паддаўшыся зьмяінай спакусе, не паслухаўся Цябе, праўдзівага Бога, які яго стварыў, і сваім праступкам аддаў сябе пад уладу сьмерці, Ты, Божа, справядлівым Тваім судом выгнаў яго з раю на гэты сьвет і вярнуў у зямлю, з якой ён быў узяты, устанаўляючы яму збаўленьне праз адраджэньне ў самім Хрысьце Тваім. Бо Ты, Добры, не адвярнуўся зусім ад стварэньняў Тваіх і не забыў твораў рук Тваіх, але наведаў іх шматлікімі спосабамі дзеля ласкавай міласэрнасьці Тваёй: прарокаў пасылаў, цуды чыніў праз сьвятых Тваіх, якія ў кожным пакаленьні рабілі прыемнае Табе; гаварыў да нас вуснамі слуг Тваіх прарокаў, прадвяшчаючы будучае збаўленьне; даў закон на падмогу і ўстанавіў анёлаў-апекуноў. Калі ж споўніўся час, Ты прамовіў да нас праз самога Сына Твайго, якім Ты вякі стварыў. Ён, будучы спрадвечным Богам, зьзяньнем славы Тваёй і вобразам Твайго падабенства, утрымліваючы ўсё ў існаваньні словам сілы сваёй, не палічыў за здабытак быць роўным Табе, Богу і Айцу, але зьявіўся на зямлі і пажыў сярод людзей. Узяўшы цела ад сьвятое Дзевы, Ён спустошыў Сябе, прыняўшы выгляд слугі, стаўшыся падобным да цела нашай пакорлівасьці, каб учыніць нас падобнымі да вобразу сваёй славы. Паколькі праз чалавека грэх прыйшоў на зямлю, а з грэхам сьмерць, адзінародны Сын Твой, які прабывае ва ўлоньні Тваім, Божа і Ойча, захацеў нарадзіцца ад жанчыны, сьвятой Багародзіцы і Заўсёды Дзевы Марыі, – падпарадкаваўшы Сябе закону, – і асудзіць грэх целам сваім, каб тыя, што памерлі ў Адаме, ажылі ў самім Хрысьце Тваім. Пажыўшы на гэтым сьвеце, даўшы збавенныя прыказаньні і адвярнуўшы нас ад ідальскай маны, Ён прывёў нас да пазнаньня Цябе, праўдзівага Бога і Айца, набыўшы нас Сабе і зрабіўшы нас людзьмі выбранымі, уладарным сьвятарствам, народам сьвятым; і ачысьціўшы нас вадою і асьвяціўшы Духам Сьвятым, даў Сябе ўзамен за сьмерць, пад уладаю якое мы, зьняволеныя грахом, прабывалі. Зышоўшы Крыжом у пекла, каб напоўніць сабою ўсё, Ён суняў болі сьмерці; і ўваскросшы на трэці дзень – бо немагчыма было ўтрымаць у тленнасьці Ўладара жыцьця – устанавіў шлях да ўваскрасеньня кожнаму чалавеку, сам стаўшыся першынцам з тых, што заснулі, першародным з мёртвых, каб мець пяршынства ва ўсім; і ўзышоўшы на неба, Ён сеў на вышыні па правай руцэ Тваёй магутнасьці, адкуль прыйдзе даць кожнаму паводле ягоных заслугаў. Для нас жа Ён пакінуў вось гэты ўспамін сваіх збавенных мукаў, які мы выконваем згодна з Ягонымі запаветамі. Перад тым, як ісьці на сваю дабравольную, вечнапамятную і жыватворчую сьмерць, у ноч, калі Ён аддаў Сябе за жыцьцё сьвету, Ён узяў хлеб у свае сьвятыя і бязьвінныя рукі і, ахвяраваўшы яго Табе, Богу і Айцу, аддаўшы падзяку, паблаславіўшы <font color="#d00505"><em>(бласлаўляе хлеб)</em></font>, асьвяціўшы і разламаўшы яго, <br>
<br>
<font color="#d00505"><em>(Уголас)</em>:</font> Даў сьвятым сваім вучням і апосталам, кажучы: <br>
<br>
<font color="#d00505"><em>Паказвае правай рукой на хлеб:</em></font> <br>
<br>
БЯРЫЦЕ, ЕШЦЕ, ГЭТА ЦЕЛА МАЁ, ШТО ЗА ВАС ЛОМІЦЦА ДЛЯ АДПУШЧЭНЬНЯ ГРАХОЎ. <br>
<br>
<font color="#d00505"><strong>Людзі:</strong></font> Амін. <br>
<br>
<font color="#d00505"><em>Сьвятар і дыякан робяць глыбокі паклон. Пасьля:</em> <br>
<br>
<strong>Сьвятар</strong> <em>(ціха)</em>:</font> У падобны спосаб, узяўшы чашу плоду вінаграднага, зьмяшаўшы, аддаўшы падзяку, паблаславіўшы <font color="#d00505"><em>(бласлаўляе чашу)</em></font> і асьвяціўшы яе, <br>
<br>
<font color="#d00505"><em>(Уголас):</em></font> Даў сьвятым сваім вучням і апосталам, кажучы: <br>
<br>
<font color="#d00505"><em>Паказвае на чашу:</em></font> <br>
<br>
ПІЦЕ З ЯЕ ЎСЕ, ГЭТА КРОЎ МАЯ НОВАГА ЗАПАВЕТУ, ШТО ЗА ВАС І ЗА МНОГІХ ПРАЛІВАЕЦЦА ДЛЯ АДПУШЧЭНЬНЯ ГРАХОЎ. <br>
<br>
<font color="#d00505"><strong>Людзі:</strong></font> Амін. <br>
<br>
<font color="#d00505"><em>Сьвятар і дыякан робяць глыбокі паклон.</em> <br>
<br>
<strong>Сьвятар</strong> <em>(ціха)</em>:</font> Рабіце гэта на Мой успамін: кожны раз, калі вы ясьцё гэты хлеб і п’еце з гэтае чашы, вы прыгадваеце Маю сьмерць і вызнаеце Маё ўваскрасеньне. Таму, Уладару, успамінаючы Ягоныя збавенныя мукі, жыватворчы крыж, трохдзённае пахаваньне, уваскрасеньне з мёртвых, узыход на неба, сядзеньне па правай руцэ Цябе, Бога і Айца, слаўнае і страшнае Ягонае другое прыйсьце, <br>
<br>
<font color="#d00505"><em>Дыякан, склаўшы накрыж рукі, бярэ дыскас і чашу і падымае іх, а сьвятар кажа уголас:</em> <br>
<br>
<strong>Сьвятар</strong> <em>(уголас)</em>:</font> Прыносім Табе Твае ад Тваіх дзеля ўсіх і за ўсё. <br>
<br>
<font color="#d00505"><strong>Людзі:</strong></font> Цябе хвалім, Цябе бласлаўляем, Табе дзякуем, Госпадзе, і молімся Табе, Божа наш. <br>
<br>
<font color="#d00505"><em>Дыякан ставіць чашу і дыскас на месца, а сьвятар моліцца ціха:</em> <br>
<br>
<strong>Сьвятар</strong> <em>(ціха)</em>:</font> Дзеля гэтага, Усесьвяты Ўладару, і мы, грэшныя і нягодныя слугі Твае, што ўдастоіліся служыць Твайму сьвятому ахвярніку не дзеля праведных учынкаў нашых – бо мы не зрабілі нічога добрага на зямлі, – але дзеля Тваёй міласэрнасьці і шчодрасьцяў Тваіх, якімі Ты багата надарыў нас, прыбліжаемся сьмела да Твайго сьвятога ахвярніка і, прынесшы існасьць сьвятога Цела і Крыві Хрыста Твайго, Табе молімся і клічам Цябе: Сьвяты Сьвятых, з добрай ласкі Тваёй дай, каб Дух Твой Сьвяты зышоў на нас і на гэтыя прынесеныя дары, і каб паблаславіў іх, асьвяціў і ўчыніў. <br>
<br>
<font color="#d00505"><em>Сьвятар і дыякан робяць тры паклоны. <br>
<br>
Дыякан, паказваючы арарам на сьвяты хлеб:</em></font> <br>
<br>
Блаславі, ойча, сьвяты хлеб. <br>
<br>
<font color="#d00505"><strong>Сьвятар</strong> <em>(бласлаўляе)</em>:</font> Хлеб гэты самім пачэсным Целам Госпада, Бога і Збавіцеля нашага Ісуса Хрыста. <br>
<br>
<font color="#d00505"><strong>Дыякан:</strong></font> Амін. Блаславі, ойча, сьвятую чашу. <br>
<br>
<font color="#d00505"><strong>Сьвятар</strong> <em>(бласлаўляе)</em>:</font> Чашу ж гэтую самою пачэснай Крывёю Госпада, Бога і Збавіцеля нашага Ісуса Хрыста. <br>
<br>
<font color="#d00505"><strong>Дыякан:</strong></font> Амін. Блаславі, ойча, абое. <br>
<br>
<font color="#d00505"><strong>Сьвятар</strong> <em>(бласлаўляе абое)</em>:</font> Пралітай за жыцьцё сьвету. <br>
<br>
<font color="#d00505"><strong>Дыякан:</strong></font> Амін, амін, амін. <br>
<br>
<font color="#d00505"><em>Сьвятар і дыякан робяць зямны паклон.</em> <br>
<br>
<strong>Сьвятар</strong> <em>(ціха)</em>:</font> Нас жа ўсіх, якія спажываем ад адзінага Хлеба і Чашы, зьяднай аднаго з адным у супольнасьці адзінага Сьвятога Духа; і хай ніводнаму з нас прыняцьце сьвятога Цела і Крыві Хрыста Твайго ня будзе на суд ці асуджэньне, але каб маглі мы знайсьці ласку і спагаду разам з усімі сьвятымі, што ў кожным веку чынілі прыемнае Табе: з праайцамі, айцамі, патрыярхамі, прарокамі, дабравесьнікамі, мучанікамі, вызнаўцамі, настаўнікамі, і з усякай душой праведнай, што ў веры памерла; <br>
<br>
<font color="#d00505"><em>(Уголас)</em>:</font> Асабліва з найсьвятою, усячыстаю, найблаславёнаю, слаўнаю Ўладаркаю нашаю Багародзіцаю і заўсёды Дзеваю Марыяй. <br>
<br>
<em><font color="#d00505">Людзі сьпяваюць песьню ў гонар Багародзіцы. Звычайна сьпяваецца наступная песьня: </font></em><br>
<br>
<font color="#d00505"><strong>Людзі:</strong></font> У Табе радуецца, Поўная Ласкі, усякае стварэньне – сабор анёлаў і род людзкі, – асьвячаны хораме і раю духоўны, пахвала дзеваў; ад Цябе Бог прыняў цела і стаўся Дзіцяткам, Бог наш спрадвечны: улоньне Тваё Ён зрабіў пасадам сваім, і нутро Тваё Ён учыніў больш прасторным за неба. У Табе радуецца, Поўная Ласкі, усякае стварэньне: слава Табе. <br>
<br>
<strong><font color="#d00505">Сьвятар</font></strong> <em><font color="#d00505">(ціха)</font></em><font color="#d00505">:</font> Са сьвятым Янам прарокам, Прадвесьнікам і Хрысьціцелем; са сьвятымі, слаўнымі і годнымі пахвалы апосталамі; са сьвятым <font color="#d00505"><em>(-тою)</em></font>… <font color="#d00505"><em>(імя)</em></font>, чыю памяць сьвяткуем, і з усімі сьвятымі, малітвамі якіх наведай нас, Божа. <br>
<br>
І ўспомні ўсіх, што раней заснулі ў надзеі ўваскрасеньня і жыцьця вечнага. <br>
<br>
<font color="#d00505"><em>Успамінае памерлых па імю, каго хоча.</em></font> <br>
<br>
І супакой іх, дзе зьзяе сьвятло твару Твайго. <br>
<br>
Яшчэ молімся Табе: успомні, Госпадзе, сьвятую Тваю, паўсюдную і апостальскую Царкву, што распасьціраецца ад канца да канца сьвету, і супакой яе, якую Ты заснаваў сьвятою Тваёю Крывёю; і гэты сьвяты дом умацуй да сканчэньня веку. Успомні, Госпадзе, тых, што прынесьлі Табе гэтыя дары, і тых, праз каго і за каго яны прынесеныя. Успомні, Госпадзе, тых, што робяць дабро і працуюць у сьвятых Тваіх цэрквах і памятаюць пра ўбогіх: пашлі ім узамен Твае багатыя і нябесныя дары, даючы ім замест зямных скарбаў нябесныя, замест дачасных – вечныя, замест тленных – нятленныя. <br>
<br>
Успомні, Госпадзе, тых, што жывуць у пустынях, у горах, у пячорах і шчылінах зямных. Успомні, Госпадзе, тых, што набожна прабываюць у дзявоцтве, пастох і чыстым жыцьці. Успомні, Госпадзе, належныя нашыя ўлады, даруй ім глыбокі і неад’емны супакой, укладзі ў сэрцы іх добрыя думкі пра Царкву Тваю і пра ўсіх людзей Тваіх, каб мы ў цішыні іх маглі пражыць жыцьцё наша ціха і спакойна, з усякай набожнасьцю і ў чысьціні. Успомні, Госпадзе, усякае начальства, братоў і сёстраў нашых на дзяржаўнай службе і ў войску; захавай добрых у Тваёй дабрыні, благіх учыні добрымі ласкаю Тваёю. <br>
<br>
Успомні, Госпадзе, прысутных тут людзей і тых, што адсутнічаюць дзеля важкіх прычын, і зьлітуйся над імі і ўсімі намі паводле вялікай Тваёй міласэрнасьці; напоўні склады іх усякім дабром, сужэнствы іх умацуй у спакоі і згодзе; будзь апекуном дзетак, настаўнікам моладзі, падтрымкай старых; дай суцяшэньне маладушным, расьцярушаных зьбяры; тых, што паддаліся спакусе, навярні і зьяднай з Тваёй сьвятой, паўсюднай і апостальскай Царквой; выбаў тых, што церпяць ад духаў нячыстых; будзь з тымі, што падарожнічаюць па моры, зямлі і ў паветры; барані ўдоваў, за сірот заступайся, вызвалі палонных, аздараві хворых; будзь памятлівы, Божа, тых, што пад судом, у вязьніцах, на катаржных работах і на выгнаньні, і ва ўсякай патрэбе, бядзе і цяжкіх абставінах, і ўсіх тых, якія маюць патрэбу ў Тваёй вялікай міласэрнасьці; тых, што любяць нас і ненавідзяць нас, і тых, што прасілі нас, недастойных, маліцца за іх; і ўсіх людзей Тваіх успомні, Госпадзе Божа наш, і пашлі ім багацьце Твайго зьмілаваньня, даруючы ім спаўненьне просьбаў дзеля іхняга збаўленьня. І калі мы каго прамінулі дзеля няведаньня, або праз забыцьцё, або дзеля мноства імёнаў, Ты, Божа, які ведаеш кожнага век і імя ад улоньня маці, сам іх успомні: бо Ты, Госпадзе, помач бездапаможным, надзея зьнявераных, збавіцель тых, што гінуць у бурах, прыстанішча падарожнікаў, лекар нядужых. Дык будзь усім для ўсіх, ведаючы кожнага просьбу, дом і патрэбу. Выбаў, Госпадзе, гэты горад і ўсякі горад і краіну ад голаду, пошасьці, землятрусу, паводкі, агню, мяча, нападу ворагаў і братабойчай вайны. <br>
<br>
<font color="#d00505"><em>(Уголас)</em>:</font> Насамперш успомні, Госпадзе, Сьвятога Айца нашага, Сусьветнага біскупа … <font color="#d00505"><em>(імя)</em></font> Папу Рымскага, і дастойнага архібіскупа <font color="#d00505"><em>(багалюбнага біскупа)</em></font> нашага … <font color="#d00505"><em>(імя)</em></font>. Захавай іх для сьвятых Тваіх цэркваў у супакоі, цэласьці, добрай славе, здароўі і даўгалецьці, каб яны маглі верна навучаць нас словам Тваёй праўды. <br>
<br>
<font color="#d00505"><strong>Людзі:</strong></font> І ўсіх і ўсё. <br>
<br>
<font color="#d00505"><strong>Сьвятар (ціха):</strong></font> Успомні, Госпадзе, слугу Божага <font color="#d00505"><em>(слуг Божых)</em></font> … <font color="#d00505"><em>(успамінае па імю жывых, каго хоча)</em></font>. <br>
<br>
Успомні, Госпадзе, у Тваёй вялікай міласэрнасьці і маю недастойнасьць, і адпусьці мне ўсякую правіну вольную і міжвольную, і не ўстрымай дзеля маіх грахоў ласкі Духа Твайго Сьвятога ад прынесеных тут дароў. <br>
<br>
Успомні, Госпадзе, сьвятароў, дыяканаў у Хрысьце і ўсё духавенства, і не пасаром ніводнага з нас, якія стаім вакол Твайго сьвятога ахвярніка. Наведай нас, Госпадзе, у Тваёй дабрыні і аб’явіся нам у багацьці шчодрасьцяў Тваіх: даруй нам памяркоўнае і прыемнае надвор’е, пашлі дажджы мірныя на зямлю, каб яна магла прынесьці багаты ўраджай; блаславі круг году ласкі Тваёй; спыні разлады царкоўныя, суцішы хваляваньні народныя, усякія праявы ілжывых вучэньняў хутка патушы сілаю Сьвятога Твайго Духа. Прымі нас у Тваё валадарства, зрабіўшы нас дзецьмі сьвятла, дзецьмі дня; і дай нам любоў Тваю, Госпадзе Божа наш, які ўсё даў нам. <br>
<br>
<font color="#d00505"><em>(Уголас)</em>:</font> І дай нам адзінымі вуснамі і адзіным сэрцам славіць і выхваляць Тваё пачэснае і велічнае імя, Айца, і Сына, і Сьвятога Духа, цяпер і заўсёды, і на вякі вякоў. <br>
<br>
<font color="#d00505"><strong>Людзі:</strong></font> Амін. <br>
<br>
<font color="#d00505"><strong>Сьвятар:</strong></font> І хай будуць міласьці вялікага Бога і Збаўцы нашага Ісуса Хрыста з усімі вамі. <font color="#d00505"><em>(Бласлаўляе людзей)</em> <br>
<br>
<strong>Людзі:</strong></font> І з духам тваім. <br>
<br>
<font color="#d00505"><strong>Дыякан:</strong></font> Успомніўшы ўсіх сьвятых, яшчэ і яшчэ ў супакоі Госпаду памолімся … і г.д. <font color="#d00505"><em>(як падчас Літургіі сьв. Яна Залатавуснага) </em><br>
<br>
<br>
<strong>Малітва аб годным прыняцьці прычасьця</strong><br>
<br>
<em>(Ціха)</em>:</font> Божа наш, Божа збаўленьня, навучы нас дастойна дзякаваць Табе за ўсе дабрадзействы, якія Ты нам учыніў і чыніш. Прыняўшы гэтую ахвяру, Ты, Божа наш, ачысьці нас ад усякае нечыстаты цялеснай і духоўнай і навучы, як асягнуць асьвячэньне ў страху Тваім, каб нам з чыстым сьведчаньнем нашага сумленьня прыняць частку сьвятасьцяў Тваіх і зьяднацца з Целам і Крывёю Хрыста Твайго; і, прыняўшы іх дастойна, мець Хрыста ў сэрцах нашых і быць жыльлём Сьвятога Твайго Духа. Так, Божа наш, ня дай ніводнаму з нас несьці адказнасьць за гэтыя Твае страшныя нябесныя Тайны, або занядужаць целам і душою за тое, што мы іх недастойна прынялі; але дай нам да самага скону дастойна прымаць частку сьвятасьцяў Тваіх на дарогу да жыцьця вечнага і для добрага адказу на страшным судзе Хрыста Твайго. Хай і мы, разам з усімі сьвятымі, якія ад веку Табе дагадзілі, будзем удзельнікамі вечных Тваіх дабротаў, якія Ты прыгатаваў тым, што любяць Цябе. <br>
<br>
<br>
<font color="#d00505"><strong>Малітва за прычасьнікаў</strong> <br>
<br>
<em>(Ціха)</em>:</font> Уладару Госпадзе, Ойча дабротаў і Божа ўсякага суцяшэньня, блаславі тых, што схілілі галовы свае перад Табою, асьвяці, захавай, умацуй і падтрымай іх, адвядзі ад усякага благога намеру і далучы да ўсякай добрай справы; і дай ім без асуджэньня прыняць гэтыя ўсячыстыя і жыватворчыя Тайны для адпушчэньня грахоў і супольнасьці Духа Сьвятога. <br>
<br>
<font color="#d00505"><em>(Уголас)</em>:</font> Ласкаю, міласэрнасьцю і чалавекалюбствам адзінароднага Сына Твайго, з якім блаславёны Ты і Твой усесьвяты, добры і жыватворчы Дух цяпер і заўсёды, і на вякі вякоў. <br>
<br>
<br>
<font color="#d00505"><strong>Малітва падзякі</strong><br>
<br>
<em>(Ціха)</em>:</font> Дзякуем Табе, Госпадзе Божа наш, за атрыманыя сьвятыя Твае чыстыя, несьмяротныя і нябесныя Тайны, якія Ты нам дараваў для нашага дабра і для асьвячэньня і ацаленьня душ і целаў нашых. Дай, Уладару ўсіх, каб прыняцьце сьвятога Цела і Крыві Хрыста Твайго было нам для веры беззаганнай, для любові шчырай, для памнажэньня мудрасьці і аздараўленьня душы і цела, для адпору ўсякаму супраціўніку, для захаваньня Тваіх запаветаў, для добрага адказу на страшным судзе Хрыста Твайго. <br>
<br>
<font color="#d00505"><em>(Уголас)</em>:</font> Бо Ты асьвячэньне наша, і Табе славу аддаем, Айцу, і Сыну, і Сьвятому Духу, цяпер і заўсёды, і на вякі вякоў. <br>
<br>
<br>
<font color="#d00505"><strong>Заключная малітва</strong> <br>
<br>
<em>(Ціха)</em>:</font> Зьдзейсьнілася і споўнілася, наколькі гэта было ў нашай моцы, тайніца провіду Твайго, Хрысьце Божа наш: мы прыгадалі Тваю сьмерць, мы бачылі вобраз Твайго ўваскрасеньня, мы напоўніліся жыцьцём Тваім бясконцым, пажывіліся ў асалоду Тваёй невычэрпнаю страваю: просім Цябе, зрабі нас годнымі яе ў будучым жыцьці, ласкаю спрадвечнага Твайго Айца, і сьвятога, і добрага, і жыватворчага Твайго Духа, цяпер і заўсёды, і на вякі вякоў. Амін. 