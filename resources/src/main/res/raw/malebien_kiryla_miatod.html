<!DOCTYPE HTML><font color="#d00505"><strong>МАЛЕБЕН СЬВЯТЫМ АЙЦАМ НАШЫМ, РОЎНЫМ АПОСТАЛАМ КІРЫЛУ І МЯТОДУ, НАСТАЎНІКАМ СЛАВЯНСКІМ<br>
<br>
Сьвятар:</strong></font> Блаславёны Бог наш спрадвеку, цяпер і заўсёды, і на вякі вякоў.<br>
<br>
<strong><font color="#d00505">Чытальнік:</font></strong> Амін. Слава Табе, Божа наш, слава Табе.<br>
<br>
Уладару нябесны, Суцяшальніку, Духу праўды, Ты ўсюды прысутны і ўсё напаўняеш, Скарбніца дабра і жыцьця Падаўча, прыйдзі і пасяліся ў нас, і ачысьці нас ад усяго благога, і збаў, Добры, душы нашы.<br>
<br>
Сьвяты Божа, Сьвяты Моцны, Сьвяты Несьмяротны, зжалься над намі. <font color="#d00505"><em>(Тройчы)</em></font><br>
<br>
Слава Айцу і Сыну, і Сьвятому Духу цяпер і заўсёды, і на вякі вякоў. Амін.<br>
<br>
Усесьвятая Тройца, зжалься над намі: Госпадзе, ачысьці грахі нашы; Уладару, даруй бясчынствы нашы; Сьвяты, наведай і аздараві немачы нашы дзеля Твайго імя.<br>
<br>
Госпадзе, зьмілуйся. <font color="#d00505"><em>(Тройчы)</em></font><br>
<br>
Слава Айцу і Сыну, і Сьвятому Духу цяпер і заўсёды, і на вякі вякоў. Амін.<br>
<br>
Ойча наш, каторы ёсьць у небе, сьвяціся імя Тваё, прыйдзі валадарства Тваё, будзь воля Твая як у небе, так і на зямлі. Хлеба нашага штодзённага дай нам сёньня, і адпусьці нам грахі нашы, як і мы адпускаем вінаватым нашым; і ня ўводзь нас у спакусу, але збаў нас ад злога.<br>
<br>
<font color="#d00505"><strong>Сьвятар:</strong></font> Бо Тваё валадарства і сіла, і слава Айца і Сына, і Сьвятога Духа цяпер і заўсёды, і на вякі вякоў.<br>
<br>
<strong><font color="#d00505">Трапар сьвятых</font></strong> <em><font color="#d00505">(тон 4)</font></em>. Роўныя апосталам настаўнікі славянскія Кірыле і Мятодзе багамудрыя, Уладара ўсіх маліце, каб Ён умацаваў славянскія народы ў веры і згодзе, дараваў супакой усяму сьвету і душам нашым веліч свайго зьмілаваньня.<br>
<br>
<strong><font color="#d00505">Кандак</font></strong> <em><font color="#d00505">(тон 3).</font></em> Сьвятая пара асьветнікаў нашых, Кірыле і Мятодзе, вы цераз пераклад Боскіх пісаньняў адчынілі нам богапазнаньня крыніцу, з якое да сёньняшняга дня шчодра чэрпаем, славячы вас; і цяпер, стоячы перад пасадам Усявышняга, безупынна моліцеся за ўсіх нас.<br>
<br>
<strong><font color="#d00505">Кандак</font></strong> <em><font color="#d00505">(тoн 3).</font></em> Сёньня Дзeва з xoрамi сьвятыx стаiць нябачна ў царквe i мoлiць Бoга за нас; анёлы i пeршасьвятары пакланяюцца Ёй, i апoсталы з прарoкамi радуюцца, бo за нас мoлiць Багарoдзiца спрадвeчнага Бoга.<br>
<br>
<font color="#d00505"><strong>Узьвялічваньне:</strong></font> Узьвялічваем вас, роўныя апосталам Мятодзе і Кірыле, што прасьвятлілі сваім навучаньнем славянскія краіны і прывялі іх да Хрыста. <font color="#d00505"><em>(Так і пасьля наступных вершаў).<br>
<br>
Верш 1.</em></font> Па ўсёй зямлі разышоўся голас іх, і аж да канцоў сьвету словы іх.<br>
<br>
<font color="#d00505"><em>Верш 2.</em></font> Ад усходу сонца да захаду праслаўленае імя Гасподняе.<br>
<br>
<font color="#d00505"><em>Верш 3.</em></font> Я распавёў пра Тваю справядлівасьць на вялікім зборы.<br>
<br>
<strong>Слава... цяпер...:</strong><br>
<br>
Алілуя, алілуя, алілуя. Слава Табе, Божа. <font color="#d00505"><em>(Тройчы)</em><br>
<br>
<strong>Дыякан:</strong></font> Будзьма ўважлівыя.<br>
<br>
<font color="#d00505"><strong>Сьвятар </strong><em>(бласлаўляе людзей):</em></font> Мір усім!<br>
<br>
<font color="#d00505"><strong>Людзі:</strong></font> І твайму духу.<br>
<br>
<font color="#d00505"><strong>Дыякан:</strong></font> Мудрасьць. Будзьма ўважлівыя.<br>
<br>
<strong><font color="#d00505">Пракімен</font></strong> <em><font color="#d00505">(Пс 115:6,3).</font></em> Дарагая ў вачох Госпада сьмерць сьвятых Яго.<br>
<br>
<font color="#d00505"><em>Верш:</em></font> Чым адплачу Госпаду за ўсе дабрадзействы Яго?<br>
<br>
<strong><font color="#d00505">Дыякан:</font></strong> Госпаду памолімся.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Сьвятар:</font></strong> Бо Ты сьвяты, Божа наш, і сярод сьвятых спачываеш, і мы Табе славу аддаем, Айцу, і Сыну, і Сьвятому Духу, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<strong><font color="#d00505">Дыякан:</font></strong> Усё, што жыве, хай хваліць Госпада.<br>
<br>
<strong><font color="#d00505">Людзі:</font></strong> Усё, што жыве, хай хваліць Госпада.<br>
<br>
<strong><font color="#d00505">Дыякан:</font></strong> Хваліце Госпада ў сьвятых Яго, хваліце Яго ў велічы сілы Яго.<br>
<br>
<strong><font color="#d00505">Людзі:</font></strong> Усё, што жыве, хай хваліць Госпада.<br>
<br>
<strong><font color="#d00505">Дыякан:</font></strong> Усё, што жыве.<br>
<br>
<strong><font color="#d00505">Людзі:</font></strong> Хай хваліць Госпада.<br>
<br>
<font color="#d00505"><strong>Дыякан:</strong></font> І каб нам быць дастойнымі слухаць сьвятое Евангельле, Госпада Бога молім.<br>
<br>
<font color="#d00505"><strong>Людзі:</strong></font> Госпадзе, зьмілуйся; Госпадзе, зьмілуйся; Госпадзе, зьмілуйся.<br>
<br>
<font color="#d00505"><strong>Дыякан:</strong></font> Мудрасьць, устаньце. Будзем слухаць сьвятое Евангельле.<br>
<br>
<font color="#d00505"><strong>Сьвятар:</strong></font> Мір усім.<br>
<br>
<font color="#d00505"><strong>Людзі:</strong></font> І твайму духу.<br>
<br>
<font color="#d00505"><strong>Сьвятар:</strong></font> Чытаньне сьвятога Евангельля паводле Мацьвея <font color="#d00505"><em>(Мц. 5, 14-19)</em>. <br>
<br>
<strong>Людзі:</strong></font> Слава Табе, Госпадзе, слава Табе.<br>
<br>
<font color="#d00505"><strong>Дыякан:</strong></font> Слухайма ўважліва.<br>
<br>
Сказаў Госпад вучням сваім: “Вы – сьвятло сьвету. Ня можа схавацца места, што стаіць на гары. I запаліўшы сьвечку, не стаўляюць яе пад судзінаю, але на падсьвечнік, каб сьвяціла ўсім у доме. Гэтак няхай вашае сьвятло сьвеціць перад людзямі, каб яны бачылі вашыя добрыя ўчынкі і ўславілі вашага Айца, што ў небе. Ня думайце, што Я прыйшоў парушыць Закон ці Прарокаў; не парушыць прыйшоў Я, але споўніць. Бо сапраўды кажу вам: пакуль не праміне неба і зямля, ніводная ёта ці рыса не праміне з Закону, пакуль ня спраўдзіцца ўсё. Вось жа, хто парушыць адно з гэтых найменшых прыказаньняў і навучыць таго людзей, той найменшым будзе названы ў Валадарстве нябесным; а хто споўніць і навучыць, той будзе названы вялікім у Валадарстве нябесным”.<br>
<br>
<font color="#d00505"><strong>Людзі:</strong></font> Слава Табе, Госпадзе, слава Табе.<br>
<br>
<font color="#d00505"><strong>Сьвятар:</strong></font> Сьвятыя Кірыле і Мятодзе, першыя настаўнікі славянскія, радуйцеся і заступайцеся за нас, якія вас праслаўляюць. <br>
<br>
<font color="#d00505"><strong>Людзі:</strong></font> Сьвятыя Кірыле і Мятодзе, маліце Бога за нас. <em><font color="#d00505">(Так пасьля ўсіх наступных зваротаў)</font></em><br>
<br>
<font color="#d00505"><strong>Сьвятар:</strong></font> Сьвятыя Кірыле і Мятодзе, Айцы нашай Царквы, радуйцеся і заступайцеся за нас, якія вас праслаўляюць. <br>
<br>
– Сьвятыя Кірыле і Мятодзе, славянскія апосталы, радуйцеся і заступайцеся за нас, якія вас праслаўляюць. <br>
<br>
– Сьвятыя Кірыле і Мятодзе, апекуны Еўропы, радуйцеся і заступайцеся за нас, якія вас праслаўляюць. <br>
<br>
– Сьвятыя Кірыле і Мятодзе, вынаходнікі пісьменства славянскага, радуйцеся і заступайцеся за нас, якія вас праслаўляюць. <br>
<br>
– Сьвятыя Кірыле і Мятодзе, што вывелі нас з цемры няведаньня, радуйцеся і заступайцеся за нас, якія вас праслаўляюць. <br>
<br>
– Сьвятыя Кірыле і Мятодзе, што прасьвятлілі нас сьвятлом Евангельля, радуйцеся і заступайцеся за нас, якія вас праслаўляюць. <br>
<br>
– Сьвятыя Кірыле і Мятодзе, што навучылі нас правай веры, радуйцеся і заступайцеся за нас, якія вас праслаўляюць.<br>
<br>
– Сьвятыя Кірыле і Мятодзе, узорныя прыклады сьвятасьці, радуйцеся і заступайцеся за нас, якія вас праслаўляюць. <br>
<br>
– Сьвятыя Кірыле і Мятодзе, узьнёслае ўпрыгожаньне сьвятарства, радуйцеся і заступайцеся за нас, якія вас праслаўляюць. <br>
<br>
– Сьвятыя Кірыле і Мятодзе, руплівыя пашыральнікі Божага Слова, радуйцеся і заступайцеся за нас, якія вас праслаўляюць. <br>
<br>
– Сьвятыя Кірыле і Мятодзе, абаронцы нашага народу, радуйцеся і заступайцеся за нас, якія вас праслаўляюць.<br>
<br>
<font color="#d00505"><em>(Тон 4)</em></font> Багамудрыя Кірыле і Мятодзе, вы пайшлі сьледам за апосталамі, працуючы для збаўленьня людзей, што зблудзілі. Як хуткакрылыя арлы, вы абляцелі славянскія краіны, прасьвятлілі іх сьвятлом богапазнаньня і прывялі да чалавекалюбнага Збаўцы душаў нашых.<br>
<br>
<font color="#d00505"><em>Верш:</em></font> Сьвятары Твае, Госпадзе, апрануцца ў справядлівасьць, і сьвятыя Твае ў шчасьці жыць будуць.<br>
<br>
Баганосныя айцы, працаўнікі Хрыстовага вінаградніка, сейбіты пабожнасьці! Вы рупліва шукалі згубленую драхму – славянскія народы, – пакуль не знайшлі. Ісус Чалавекалюбец і Збаўца душаў нашых разам з анёламі прыняў яе з радасьцю і паклаў у скарбніцу жыцьця вечнага.<br>
<br>
<font color="#d00505"><em>Верш:</em></font> Вусны праведніка абвяшчаюць мудрасьць, язык яго кажа праўду.<br>
<br>
Сьвятыя воі Ўсесьвятое Тройцы, праваднікі тых, што зблудзілі, вы перамаглі паганскае ганьбаваньне і пасаромілі бязбожнасьць ворагаў Хрыста. Ахоўвайце ад варожых нападкаў Царкву, якую вы набылі вашымі высілкамі, і захавайце яе непашкоджанаю і богапрыемнаю для Ісуса Чалавекалюбца і Збаўцы душаў нашых.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 6)</em></font> Сьвяткуем, верныя, пабожна памяць нашых асьветнікаў; усклікнем: “Радуйцеся, ясныя сьветачы, што промнямі богапазнаньня прасьвятлілі славянскія народы; радуйцеся, добрыя пастыры, што сабралі ў адно духоўных авечак, расьцярушаных на бездаражы няверства, і прывялі іх да Хрыста, Пастыра пастыраў. Мы ўзьвялічваем Яго і славім вас.<br>
<br>
<strong><font color="#d00505">Сьвятар:</font></strong> У пакоры галовы схіліўшы, Госпада Бога молім.<br>
<br>
<font color="#d00505"><strong>Людзі:</strong></font> Госпадзе, зьмілуйся. <font color="#d00505"><em>(Тройчы)</em></font><br>
<br>
О, усяслаўныя настаўнікі і асьветнікі славянскіх народаў, сьвятыя роўнаапостальныя Кірыле і Мятодзе, вы, што прасьвятлілі нас сьвятлом вашых пропаведзяў і пісаньняў і навучылі нас веры ў Хрыста; цяпер мы прыбягаем да вас як дзеці да бацькоў і ў скрушанасьці сэрцаў нашых молімся. Хоць мы, як непакорлівыя дзеці, не выконвалі вашых запаведзяў, занядбалі нашыя намаганьні дагадзіць Богу, як вы навучалі, і адпалі ад адзінства і любові, якой вы, як браты па веры і плоці, справядліва настаўлялі славянаў, усё ж не пераставайце цяпер маліцца за сваіх грэшных і нягодных дзяцей, бо вы ніколі ў жыцьці не адкідалі няўдзячных і нягодных. Паколькі вы можаце адважна стаць перад Госпадам, горача маліце Яго, каб Ён навярнуў нас і прывёў на шлях збаўленьня, каб супакоіў спрэчкі і падзелы, якія ўзьнікаюць паміж братамі адной веры, каб тых, хто адпаў, зноў вярнуў да адзінства, і ўсіх нас у адзінстве духа і любові аб’яднаў у адзінай, сьвятой, паўсюднай і апостальскай Царкве. Мы ведаем, ведаем, што шмат можа малітва праведнага перад Госпадам, хоць бы і ўзносілася за грэшных людзей. Таму не пакідайце нас, вашых пакутных і нягодных дзяцей, з-за грахоў якіх зьменшыўся ваш статак, што вы сабралі; разьдзяліла яго варожасьць, зьвялі яго пасткі іншаверцаў, яго расьцярушаных духоўных авечак разьдзіраюць ваўкі. Сваімі малітвамі дайце нам руплівасьць у праўдзівай веры, каб мы добра захоўвалі традыцыі айцоў, імкнуліся прытрымлівацца пастановаў і правілаў Царквы, пазьбягалі чужых ілжэвучэньняў і такім чынам узрасталі ў пабожным жыцьці на зямлі і сталіся годнымі райскага жыцьця на нябёсах, дзе будзем разам з вамі праслаўляць Уладара ўсіх, у Тройцы адзінага Бога, на вякі вякоў.<br>
<br>
<font color="#d00505"><strong>Людзі:</strong></font> Амін.<br>
<br>
<font color="#d00505"><strong>Дыякан:</strong></font> Зьмілуйся над намі, Божа, паводле Тваёй вялікай міласэрнасьці, молімся Табе, пачуй нас і зьмілуйся.<br>
<br>
<font color="#d00505"><strong>Людзі:</strong></font> Госпадзе, зьмілуйся, Госпадзе, зьмілуйся, Госпадзе, зьмілуйся. <font color="#d00505"><em>(Так пасьля наступных просьбаў)</em><br>
<br>
<strong>Дыякан:</strong></font> Яшчэ молімся за Сьвятога Айца нашага Сусьветнага біскупа ... <font color="#d00505"><em>(імя)</em></font> Папу Рымскага, дастойнага архібіскупа (багалюбнага біскупа) нашага ... <font color="#d00505"><em>(імя)</em></font>, і ўсіх у Хрысьце братоў нашых.<br>
<br>
– Яшчэ молімся за ўрад, належныя ўлады і ўсіх, што сьцерагуць цэласьці і спакою нашае краіны.<br>
<br>
– Яшчэ молімся за Богам сьцеражоную краіну нашу Беларусь і ўвесь беларускі народ, за стойкасьць у веры, мужнасьць у выпрабаваньнях і вернасьць свайму народу ўсіх нас.<br>
<br>
– Яшчэ молімся за Тваю сьвятую Царкву: дай ёй супакой і зрабі яе непераможнай на скале Тваёй прававернасьці. Абарані яе ад усялякага гвалту і сьмертаноснага вучэньня, молімся Табе, пачуй нас і зьмілуйся.<br>
<br>
– Памятай пра сьвятую Тваю Царкву, умацоўвай яе, пашыр і дай супакой. Навекі захавай яе непашкоджанай брамамі пекла і непераможанай ад нападаў бачных і нябачных ворагаў, молімся Табе, пачуй нас і зьмілуйся.<br>
<br>
– Яшчэ молімся, каб Госпад міласьціва глянуў на слугаў сваіх, тут сабраных, і даў у іх сэрцы, думкі і вусны духа мудрасьці, веданьня, пабожнасьці і страху Божага; каб прасьвятліў іх сьвятлом Свайго разуменьня і даў ім моц і сілу, каб яны хутка прынялі і навучыліся Ягонага Божага закону і ўсякага добрага і карыснага вучэньня; каб яны ўзрасталі мудрасьцю і веданьнем і ўсялякай добрай справай на славу імя Ягонага сьвятога; каб даў ім здароўе і даўгалецьце для будаваньня і славы сваёй Царквы, усклікнем разам: Госпадзе, пачуй нас і зьмілуйся.<br>
<br>
– Яшчэ молімся за дабрачынцаў гэтай сьвятой царквы, за тых, што прыносяць дары, працуюць і сьпяваюць у ёй, і за ўсіх тут прысутных людзей, якія чакаюць ад Цябе багацьця Твайго зьмілаваньня.<br>
<br>
<font color="#d00505"><strong>Сьвятар:</strong></font> Бо Ты міласьцівы і чалавекалюбны Бог, і Табе славу аддаем, Айцу, і Сыну, і Сьвятому Духу, цяпер і заўсёды, і на вякі вякоў.<br>
<br>
<font color="#d00505"><strong>Людзі:</strong></font> Амін.<br>
<br>
<strong><font color="#d00505">Сьвятар:</font></strong> Слава Табе, Хрысьце Божа, надзея наша, слава Табе.<br>
<br>
<font color="#d00505"><strong>Людзі:</strong></font> Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Госпадзе, зьмілуйся; Госпадзе, зьмілуйся; Госпадзе, зьмілуйся. Ойча, блаславі.<br>
<br>
<font color="#d00505"><strong>Сьвятар </strong><em>робіць водпуст:</em></font><br>
<br>
Хрыстос, праўдзівы Бог наш, малітвамі ўсячыстае свае Маці, сьвятых, слаўных і роўных апосталам настаўнікаў славянскіх Кірылы і Мятода і ўсіх сьвятых, хай зьмілуецца над намі і збавіць нас, бо Ён добры і Чалавекалюбец.<br>
<br>
<font color="#d00505"><strong>Людзі:</strong></font> Амін.