<!DOCTYPE HTML><font color="#d00505"><strong>МАЛІТОЎНЫ</strong></font><strong><font color="#d00505"> ЧЫН СЬВЯТАРСКІХ АДВЕДЗІНАЎ ПАРАФІЯНАЎ<br>
перад ці пасьля сьвята Богазьяўленьня дзеля духоўнае навукі</font></strong><br>
<br>
<em><font color="#d00505">Сьвятар, уваходзячы ў дом парафіяніна, кажа:</font></em><br>
<br>
Мір гэтаму дому і тым, хто жыве ў ім!<br>
<br>
<font color="#d00505"><em>Потым, стаўшы ў падрыхтаваным месцы, пачынае звычайна:</em><br>
<br>
<strong>Сьвятар:</strong></font> Блаславёны Бог наш спрадвеку, цяпер і заўсёды, і на вякі вякоў. Амін.<br>
<br>
<strong><font color="#d00505">Людзі:</font></strong> Сьвяты Божа, Сьвяты Моцны, Сьвяты Несьмяротны, зжалься над намі. <em><font color="#d00505">(Тройчы)</font></em><br>
<br>
<strong>Слава... цяпер...</strong><br>
<br>
Усесьвятая Тройца, зжалься над намі: Госпадзе, ачысьці грахі нашы; Уладару, даруй бясчынствы нашы; Сьвяты, наведай і аздараві немачы нашы дзеля Твайго імя.<br>
<br>
Госпадзе, зьмілуйся. <em><font color="#d00505">(Тройчы)</font></em><br>
<br>
<strong>Слава... цяпер...</strong><br>
<br>
Ойча наш, каторы ёсьць у небе, сьвяціся імя Тваё, прыйдзі валадарства Тваё, будзь воля Твая як у небе, так і на зямлі. Хлеба нашага штодзённага дай нам сёньня, і адпусьці нам грахі нашы, як і мы адпускаем вінаватым нашым; і ня ўводзь нас у спакусу, але збаў нас ад злога.<br>
<br>
<strong><font color="#d00505">Сьвятар:</font></strong> Бо Тваё валадарства, і сіла, і слава, Айца, і Сына, і Сьвятога Духа, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін. Госпадзе, зьмілуйся. <em><font color="#d00505">(12 разоў)</font></em><br>
<br>
<strong>Слава... цяпер...</strong><br>
<br>
Прыйдзіце, паклонімся Ўладару нашаму Богу.<br>
<br>
Прыйдзіце, паклонімся і прыпадзем да Хрыста, Уладара нашага і Бога.<br>
<br>
Прыйдзіце, паклонімся і прыпадзем да самога Хрыста, Уладара і Бога нашага.<br>
<br>
<em><font color="#d00505">І <strong>сьвятар</strong> адразу ўсклікае:</font></em><br>
<br>
Багародзіцу і Маці сьвятла ў песьнях узьвялічым.<br>
<br>
<em><font color="#d00505">Чытальнік пачынае Песьню Найсьвяцейшае Багародзіцы:</font></em><br>
<br>
<strong><font color="#d00505">Чытальнік:</font></strong> Душа мая абвяшчае веліч Госпада, і мой дух узрадаваўся ў Богу Збаўцы маім.<br>
<br>
Бо Ён глянуў на пакорнасьць служкі сваёй: ад гэтага часу шчасьлівай называць мяне будуць усе пакаленьні.<br>
<br>
Бо вялікія справы ўчыніў мне Ўсемагутны: сьвятое імя Яго і міласэрнасьць Яго з пакаленьня ў пакаленьне на тых, што шануюць Яго.<br>
<br>
Ён паказаў моц рукі Сваёй, разагнаў гордых у задумах сэрцаў іх.<br>
<br>
Уладароў скінуў з пасаду і ўзьнёс пакорных, галодных напоўніў дабротамі, а багатых адправіў з нічым.<br>
<br>
Ён заступіўся за Ізраіля, слугу Свайго, памятны міласьцяў Сваіх, як абяцаў Абрагаму і нашчадкам яго давеку.<br>
<br>
<em><font color="#d00505">Падчас сьпеву сьвятар моліцца аб асьвячэньні дому:</font></em><br>
<br>
<strong><font color="#d00505">Сьвятар:</font></strong> Табе рупліва молімся, усемагутны Божа, за гэты дом, за ўсіх, што жывуць у ім, і за ўсе рэчы, каб Ты іх блаславіў, † і асьвяціў, † і ўсялякія даброты ў гэтым доме памножыў. Дай ім, Госпадзе, багацьце ад расы́ нябеснай і ад ураджаю зямнога ўсё неабходнае для жыцьця. У міласэрнасьці Тваёй прывядзі іхнія памкненьні да добрага канца, ды праз гэтае нашае прыйсьце будзь ласкавы блаславіць † і асьвяціць † гэты дом, як Ты ў Сваёй прыхільнасьці блаславіў дом Аўраама, Ісаака і Якуба. Няхай жа анёлы Твайго сьвятла перабываюць у сьценах гэтага дому ды ахоўваюць тых, што жывуць у ім. Бо Твая ёсьць сіла і слава, Айца, і Сына, і Сьвятога Духа, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<em><font color="#d00505">Пасьля малітвы сьвятар акрапляе ўсе пакоі дому, кажучы:</font></em><br>
<br>
Праз акрапленьне гэтай сьвятой вадою хай Госпад дасьць гэтаму дому і ўсім рэчам, што знаходзяцца ў ім, блаславеньне Сваё. Блаславеньне ўсемагутнага Бога, Айца, † і Сына, † і Сьвятога Духа, † хай сыдзе на гэтае месца і перабывае на ім заўсёды. Амін.<br>
<br>
Голас Госпада над водамі! Бог славы загрымеў. Жаўнер хрысьціць Цара, слуга – свайго Госпада, Ян – Збаўцу: вада Ярданская зьдзівілася, Дух Божы сьведчыць, зыходзячы з неба як голуб, і голас Айца пачуўся: «Гэта Сын мой любы, якога Я ўпадабаў».<br>
<br>
<strong><font color="#d00505">Сьвятар:</font></strong> Госпаду памолімся.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Сьвятар:</font></strong> Божа і Госпадзе, сапраўды сьвяты, сапраўды блаславёны, велічны, усяхвальны і годны пакланеньня, які з уласнай волі ачышчаеш нас ад нашых таемных грахоў і ад чужых грахоў зьберагаеш слугаў Тваіх. Ты ўчыніў нябёсы расчыненымі, і Ярдан – ракою салодкаю, зямлю – поўнаю радасьці, горы і ўзгоркі – вясёлымі, бо Ісус Хрыстос, Сьвятло сапраўднае, Янам у Ярдане ахрышчаны, прыйшоў праз адраджальнае абмыцьцё абнавіць ўсякага чалавека і прасьвятліць яго Духам Сьвятым, каб мы, апраўданыя Ягонай ласкаю, сталіся, згодна з надзеяю, спадкаемцамі жыцьця вечнага. Пазнаючы Цябе вераю, пакорліва молімся Табе, Шматлітасьцівы, і асьмельваемся радасна ўсклікаць да Хрыста:<br>
<br>
<strong><font color="#d00505">Кандак Богазьяўленьня</font></strong> <font color="#d00505"><em>(тон 4).</em></font> <strong>Зьявiўся Tы сёньня ўсяму сьвeту, i сьвятлo Tвaё, Гoспaдзe, зaзьзялa нaм, i мы, зрaзумeўшы, xтo Tы, слaвiм Цябe: Tы прыйшoў i зьявiўся, Сьвятлo Нeдaсяжнae.</strong><br>
<br>
І тым жа сьвятлом прасьветленыя, мы можам казаць: Выбаў нас, Госпадзе, ад усялякіх бедаў, мінулых, цяперашніх і будучых; выбаў, Госпадзе, слугаў Тваіх (<em><font color="#d00505">або:</font></em> сыноў і дачок Тваіх) ад мяча, голаду і спакусаў д’ябальскіх, ад подступаў гэтага сьвету і ад цяжкіх хваробаў, і дай нам усім у належны час аглядаць вечнае сьвятло велічы Тваёй. <br>
Mіласэрнасьцю адзінароднага Сына Tвайго, з якім блаславёны Tы і Tвой усесьвяты, добры і жыватворчы Дух, цяпер і заўсёды, і на вякі вякоў.<br>
<br>
<font color="#d00505"><strong>Людзі:</strong></font> Амін.<br>
<br>
<em><font color="#d00505">І дае пачэсны крыж да цалаваньня.</font></em>