<!DOCTYPE HTML><font color="#d00505"><strong>МАЛІТВА АБ ДУХУ ЛЮБОВІ</strong><br>
<em>(Сьвятога Францішка Асізскага)</em></font><br>
<br>
Учыні мяне, Госпадзе,<br>
прыладаю Твайго супакою,<br>
каб нёс любоў туды,<br>
дзе пануе нянавісьць,<br>
каб прабачаў там, дзе абражаюць,<br>
каб яднаў там, дзе сварка і звада,<br>
каб праўду казаў там, дзе ёсьць фальш, каб нёс веру туды,<br>
дзе ёсьць сумненьне,<br>
каб абуджаў надзею там,<br>
дзе пануе роспач,<br>
каб распальваў сьвятло там,<br>
дзе валадарыць цемра,<br>
каб нёс радасьць туды,<br>
дзе пануе неспакой.<br>
<br>
Учыні, каб не шукаў я суцяшэньня,<br>
а суцяшаў іншых,<br>
каб ня прагнуў разуменьня,<br>
але каб разумеў іншых,<br>
каб не шукаў любові да сябе,<br>
а любіў іншых.<br>
<br>
Бо той, хто дае,<br>
заўсёды атрымлівае,<br>
хто не шукае свайго,<br>
той знаходзіць,<br>
хто прабачае,<br>
таму будзе прабачана,<br>
бо, паміраючы,<br>
мы нараджаемся для жыцьця вечнага.