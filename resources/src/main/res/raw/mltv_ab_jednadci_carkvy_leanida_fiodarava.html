<!DOCTYPE HTML><font color="#d00505"><strong>МАЛІТВА АБ ЕДНАСЬЦІ ЦАРКВЫ</strong></font><br>
<em><font color="#d00505">(Экзарха Леаніда Фёдарава)</font></em><br>
<br>
Зірні, міласэрны Госпадзе Ісусе, Збавіцелю наш, на малітвы і ўздыханьні грэшных і недастойных слугаў Тваіх, якія пакорліва да Цябе прыпадаюць, і зьяднай нас усіх у адзінай, сьвятой, паўсюднай і апостальскай Царкве. Сьвятло Тваё незаходнае пралі ў душы нашыя. Зьнішчы разлады царкоўныя, дай нам славіць Цябе адзіным сэрцам і адзінымі вуснамі, і няхай зьведаюць усе, што мы – верныя вучні Твае і ўлюбленыя дзеці Твае.<br>
<br>
Уладару наш многаміласьцівы, неадкладна выканай абяцаньне Тваё, і няхай будзе адзін статак Твой і адзін Пастыр у Царкве Тваёй, каб нам годна славіць імя Тваё сьвятое цяпер, і заўсёды, і на вякі вякоў. Амін.