<!DOCTYPE HTML><font color="#d00505"><strong>МАЛІТВА НА АСЬВЯЧЭНЬНЕ ПАМЯТНАЙ ТАБЛІЦЫ СЛУЗЕ БОЖАМУ</strong></font><br>
<br>
Госпадзе Ісусе Хрысьце, Божа наш, Ты явіў Тваю бязьмежную дабрыню і любоў да людзей, калі, Сам бязьвінны, захацеў дабравольна пацярпець мукі і Крыжовую сьмерць, каб нас вызваліць з няволі грахоўнай, што вядзе да сьмерці, і дараваць вечнае жыцьцё.<br>
<br>
Мы, слугі Твае, сёньня аддаем Табе славу, падзяку і пакланеньне, і просім Цябе глянуць ласкава на гэтую памятную табліцу, зробленую на ўспамін пра слугу Твайго <em><font color="#d00505">(... імя)</font></em>, які быў сярод тых дзяцей Тваіх, што праз усё жыцьцё сваё заставаліся вернымі Табе, жылі паводле Тваіх запаветаў і ахвярна служылі Табе і Царкве Тваёй Сьвятой.<br>
<br>
Гэты наш брат, слуга Твой <em><font color="#d00505">(... імя)</font>,</em> засьведчыў сваю веру і любоў жыцьцём, <em><font color="#d00505">(сьвятарскім, манаскім, біскупскім або іншым)</font></em> служэньнем. Дык хай ягоная ахвяра ня будзе дарэмнаю, але, як тое зерне, прынясе багаты плён справядлівага міру, свабоды і шчасьлівай будучыні для ўсёй нашай Царквы і ўсяе краіны нашай. А яму самому дай вечны супакой і шчасьце сузіраць Аблічча Тваё разам з усімі сьвятымі, якія ад пачатку сьвету дагадзілі Табе.<br>
<br>
Бо Ты – Крыніца і Падаўца ўсяго добрага, і Табе славу аддаем, разам з адвечным Тваім Айцом і з Усесьвятым, Добрым і Жыцьцядайным Тваім Духам, цяпер і заўсёды, і на вякі вякоў. Амін.