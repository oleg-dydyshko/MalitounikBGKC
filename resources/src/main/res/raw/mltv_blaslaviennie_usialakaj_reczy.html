<!DOCTYPE HTML><strong><font color="#d00505">БЛАСЛАВЕНЬНЕ ЎСЯЛЯКАЕ РЭЧЫ<br>
<br>
Сьвятар:</font></strong> Блаславёны Бог наш на ўсе часы, цяпер, і заўсёды, і на вякі вякоў.<br>
<br>
<font color="#d00505"><strong>Людзі:</strong></font> Амін.<br>
<br>
Сьвяты Божа, Сьвяты Моцны, Сьвяты Несьмяротны, зжалься над намі. <em><font color="#d00505">(Тройчы)</font></em><br>
<br>
Слава Айцу, і Сыну, і Сьвятому Духу, цяпер, і заўсёды, і на вякі вякоў. Амін.<br>
<br>
Усесьвятая Тройца, зжалься над намі: Госпадзе, ачысьці грахі нашы; Уладару, даруй беззаконьні нашы; Сьвяты, наведай і ацалі немачы нашы дзеля Твайго імя.<br>
<br>
Госпадзе, зьмілуйся. <font color="#d00505"><em>(Тройчы)</em></font><br>
<br>
Слава Айцу, і Сыну, і Сьвятому Духу, цяпер, і заўсёды, і на вякі вякоў. Амін.<br>
<br>
Ойча наш, каторы ёсьць у небе, сьвяціся імя Тваё, прыйдзі валадарства Тваё, будзь воля Твая як у небе, так і на зямлі. Хлеба нашага штодзённага дай нам сёньня, і адпусьці нам грахі нашы, як і мы адпускаем вінаватым нашым; і ня ўводзь нас у спакусу, але збаў нас ад злога.<br>
<br>
<strong><font color="#d00505">Сьвятар:</font></strong> Бо Тваё валадарства, і сіла, і слава, Айца, і Сына, і Сьвятога Духа, цяпер, і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<strong><font color="#d00505">Сьвятар:</font></strong> Госпаду памолімся.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Сьвятар:</font></strong> Творца і Дойлідзе роду людзкога, Ты даеш ласку духоўную і вечнае збаўленьне даруеш; зышлі, Госпадзе, Духа Свайго Сьвятога з горным блаславеньнем на гэты твор, каб ён, умацаваны сілаю нябеснае апекі, быў для тых, што маюць яго ўжываць, прыладаю цялеснага збаўленьня, абароны і дапамогі, праз Хрыста Ісуса Госпада нашага. Амін.<br>
<br>
<em><font color="#d00505">Тады сьвятар акрапляе рэч асьвячанай вадою, кажучы:</font></em><br>
<br>
<strong>Бласлаўляецца і асьвячаецца гэтая рэч ласкаю Ўсесьвятога Духа і акрапленьнем гэтай сьвятой вадою ў імя Айца, і Сына, і Сьвятога Духа. Амін.</strong>