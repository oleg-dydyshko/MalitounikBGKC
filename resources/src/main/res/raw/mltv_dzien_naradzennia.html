<!DOCTYPE HTML><font color="#d00505"><strong>МАЛІТВА Ў ДЗЕНЬ НАРАДЖЭНЬНЯ</strong></font><br>
<br>
Госпадзе Божа, Уладару ўсяго сьвету бачнага і нябачнага! Ад Тваёй сьвятой волі залежаць усе дні і гады жыцьця майго. Дзякую Табе, міласэрны Ойча, што Ты дазволіў мне пражыць яшчэ адзін год. Ведаю, што з прычыны грахоў маіх я ня варты гэтай міласьці, але Ты даруеш мне яе з невымоўнага чалавекалюбства Твайго.<br>
<br>
Прадоўжы яшчэ міласьці Твае да мяне, грэшнага; працягні жыцьцё маё ў дабрадзейнасьці, супакоі, у здароўі, у міры з усімі роднымі і ў згодзе з усімі блізкімі. Дай мне багацьце пладоў зямных і ўсё неабходнае для задавальненьня маіх патрэбаў. Перш за ўсё ачысьці сумленьне маё ды ацалі душу і цела, Духам Тваім Сьвятым умацуй мяне на шляху збаўленьня, каб я, ідучы ім, пасьля многіх гадоў жыцьця на гэтым сьвеце, перайшоўшы ў жыцьцё вечнае, удастоіўся быць спадкаемцам Твайго нябеснага Валадарства. Сам, Госпадзе, блаславі гэты год, які пачынаю, і ўсе дні жыцьця майго. Амін.