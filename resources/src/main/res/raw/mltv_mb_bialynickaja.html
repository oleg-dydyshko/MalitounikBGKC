<!DOCTYPE HTML><strong><font color="#d00505">МАЛІТВА ДА МАЦІ БОЖАЙ БЯЛЫНІЦКАЙ</font></strong><br>
<br>
<font color="#d00505"><em>(З акту адданьня Маці Божай Бялыніцкай)</em></font><br>
<br>
О велічная і ласкавая Маці Божая Бялыніцкая, Каралева Беларусі! Мы стаім перад Табою з бязьмежным даверам і надзеяй.<br>
<br>
Да Твайго трону мы прыносім незьлічоныя ахвяры мучанікаў за веру, яе сьведкаў і вызнаўцаў. Табе ахвяруем і даручаем саміх сябе і ўсё, што маем: нашу Айчыну, наш народ і ўсе яго справы, Царкву <em>(Касьцёл)</em>, якая адраджаецца і разьвіваецца, сем’і, народжаных і ненароджаных яшчэ дзяцей, моладзь, хворых, церпячых; ахвяруем і давяраем Табе нашыя думкі і клопаты, кожнае біцьцё нашых сэрцаў і кожны парыў волі.<br>
<br>
Памятай, спагадлівая і ласкавая Ўладарка <em>(Пані)</em>, пра свой народ, які прысьвячае сябе Твайму Беззаганнаму Сэрцу. Узглянь на яго Сваім міласэрным позіркам і выслухай. Амін.<br>
