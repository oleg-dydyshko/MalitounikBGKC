<!DOCTYPE HTML><font color="#d00505"><strong>МАЛІТВА ДА МАЦІ БОЖАЙ БУДСЛАЎСКАЙ</strong></font><br>
<br>
Маці Божая Будслаўская, наша Ўладарка <em>(Пані)</em> і Каралева, мы, Твае падданыя, схіляючы пакорна перад Табою галовы, абяцаем, што заўсёды і ўсюды будзем вернымі Богу, Сыну Твайму, нашаму Збаўцы, вернымі Табе і Царкве <em>(Касьцёлу)</em>.<br>
<br>
З бязьмежным даверам аддаем Табе ў апеку нас саміх, нашыя сем’і, нашыя парафіі, нашую Царкву ў Беларусі <em>(нашыя дыяцэзіі, наш Касьцёл на Беларусі).</em><br>
<br>
Аддаем Табе ў апеку нашых дзяцей, нашую моладзь і дарослых, асабліва хворых, церпячых, слабых, самотных, старых, пакінутых, сіротаў і ўсіх, каму патрэбныя дапамога, падтрымка і абарона.<br>
<br>
Апякунка наша, Каралева наша, дапамагай нам, кіруй намі, апякуйся намі.<br>
<br>
Тваёй абароне аддаемся, Сьвятая Багародзіца. Амін <em>(Амэн)</em>.