<!DOCTYPE HTML><font color="#d00505"><strong>МАЛІТВА ДА БАГАРОДЗІЦЫ, ПРАСЛАЎЛЕНАЙ У ЦУДАТВОРНАЙ ЖЫРОВІЦКАЙ ІКОНЕ</strong></font><br>
<br>
О, ласкавая Ўладарка, Багародзіца Дзева! Якімі вуснамі дакранемся да сьвятой іконы Тваёй? Якімі словамі выкажам падзяку за ласку Тваю да людзей, што прыходзяць да Цябе? Бо ніхто не адыходзіць ад Цябе без суцяшэньня.<br>
<br>
Ад пачатку жыцьця нашага шукаем дапамогі і заступніцтва Твайго, і ніколі не пазбаўляла Ты нас спагады Тваёй. Укленчыўшы перад цудатворным абразом Тваім, аддаемся даверліва пад Тваю апеку. Не пакінь нас бяз помачы ў дзень суму, дзень жальбы, у жыцьцёвых нягодах нашых. Будзь нам заўсёднай радасьцю і зарукаю збаўленьня нашага.<br>
<br>
Міласэрная Заступніца, прасьвятлі розум тых, хто да Цябе зьвяртаецца з вераю, каб яны годна несьлі праз жыцьцё сьвятло аблічча Божага! Захавай Царкву Сына Твайго ў еднасьці! Архіпастыраў і сьвятароў нашых натхняй на апостальскае служэньне і прапаведаньне Евангельля, умацоўвай іх у жыцьці чыстым, сьвятым і ахвярным! Дапамагай уладам нашым кіравацца Праўдаю сьвятою і розумам ясным, а суддзям – чыніць справядлівасьць.<br>
<br>
Яшчэ молім Цябе, Маці Божая, глянь на зямлю нашую і народ і захавай ад бедаў, войнаў, голаду ды прыгнёту. Дай нам шчасьце і мір у жыцьці, навучы нас жыць па-хрысьціянску, каб заўжды маглі славіць Цябе і Бога нашага малітвамі і песьнямі на зямлі нашай і ва ўсіх землях і краінах на вякі вякоў. Амін.