<!DOCTYPE HTML><strong><font color="#d00505">МАЛІТВЫ ПЕРАД ПАЧАТКАМ І ПАСЬЛЯ КОЖНАЙ СПРАВЫ<br>
<br>
Малітва перад пачаткам кожнай справы</font></strong><br>
<br>
Госпадзе Ісусе Хрысьце, Сыне Адзінародны спрадвечнага Айца! Ты сказаў Сваімі ўсячыстымі вуснамі: «Без Мяне ня можаце чыніць нічога». Госпадзе Божа мой, вераю прымаю ў душы маёй і сэрцы сказанае Табою, і таму прыходжу да Тваёй дабрыні і прашу: дапамажы мне, грэшнаму, пачатую справу пасьпяхова закончыць. Бо Ты Бог наш, Бог міласьці і збаўленьня, і Табе славу аддаем, разам з адвечным Тваім Айцом, і з усесьвятым, добрым і жыватворчым Тваім Духам, цяпер і заўсёды, і на вякі вякоў. Амін.<br>
<br>
<br>
<strong><font color="#d00505">Малітва на заканчэньне ўсякае справы</font></strong><br>
<br>
Ты, мой Хрысьце – спаўненьне ўсіх дабрадзействаў: напоўні радасьцю і вясельлем сэрца і душу маю і збаў мяне, бо Ты адзіны шматміласэрны. Амін.