<!DOCTYPE HTML><strong><font color="#d00505">МАЛІТВА ЗА ЦАРКВУ</font></strong><br>
<br>
Госпадзе Ісусе Хрысьце, Божа наш, будзь памятлівы Тваіх спрадвечных міласьцяў і дабротаў, дзеля якіх Ты стаўся чалавекам і пацярпеў дабравольна ўкрыжаваньне і сьмерць для збаўленьня тых, што ўверылі ў Цябе; уваскрос з мёртвых, узьнёсься на неба, і сядзіш па правай руцэ Бога Айца, і ўзіраешся на пакорныя маленьні тых, што ад усяго сэрца клічуць Цябе. Нахілі вуха Тваё і пачуй малітву пакорнага слугі Твайго, і прымі яе як духмянасьць духоўную, якую прыношу Табе за ўсіх людзей.<br>
<br>
Насамперш успомні Царкву Тваю сьвятую, паўсюдную і апостальскую, якую Ты заснаваў сьвятою Тваёю Крывёю, і ўмацуй, пашыр, і захавай яе непераможнаю на ўсе вякі. Разлады царкоўныя суцішы, забурэньні гэрэзіі згасі і выкарані, і ў нішто абярні сілаю Твайго Сьвятога Духа.