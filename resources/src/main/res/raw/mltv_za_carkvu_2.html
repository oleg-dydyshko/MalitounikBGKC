<!DOCTYPE HTML><strong><font color="#d00505">МАЛІТВА ЗА ЦАРКВУ 2</font></strong><br>
<br>
Ісусе Хрысьце, сьвятая Царква – гэта Твая Божая справа. Учыні, каб паводле Тваёй волі яна была адзінай, сьвятой, паўсюднай і цалкам скіраванай да той дасканаласьці, да якой Ты яе паклікаў.<br>
<br>
Дай Царкве пастаянную жыцьцяздольнасьць і чуйную ўвагу да знакаў часу, каб яна была здольнай усё распазнаць і ўсё добрае захаваць у кожным часе і ва ўсіх абставінах.<br>
<br>
Учыні, каб сярод хрысьціянаў любоў была галоўным прынцыпам, міласэрнасьць – асабліваю рысаю, справядлівасьць – хлебам штодзённым, мужнасьць у справах – вернасьцю, малітва – адпачынкам, радасьць – узнагародаю.<br>
<br>
Просім Цябе, каб Тваё Валадарства праўды і жыцьця, сьвятла і ласкі, справядлівасьці, любові і супакою пашыралася і ўмацоўвалася з кожным днём. Амін.