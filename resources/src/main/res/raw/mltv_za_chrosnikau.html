<!DOCTYPE HTML><strong><font color="#d00505">МАЛІТВА ЗА ХРОСЬНІКАЎ</font></strong><br>
<br>
Найміласэрны Ісусе, Збаўца мой, Ты дазволіў мне ў гэтым жыцьці мець хросьнікаў, якія ёсьць Тваімі дзецьмі, бо выкупленыя Тваёй сьвятой Крывёю.<br>
<br>
За іхняе зямное жыцьцё і за зьберажэньне душы ў чысьціні я ў пэўнай меры адпавядаю.<br>
<br>
Шчыра прашу Цябе, Госпадзе, глянь ласкава на маіх хросьнікаў <font color="#d00505">(...)</font> і блаславі Сваёй міласэрнасьцю: укладзі цяпло ў іхнія сэрцы і напоўні іх страхам Божым.<br>
<br>
Вызваль іх ад згубных звычак і дрэнных жаданьняў, абарані ад спакусаў, скіруй іхняе жыцьцё на шлях ісьціны і дабра.<br>
<br>
Упрыгож іхняе жыцьцё ўсім добрым і тым, што вядзе да збаўленьня, зрабі іхнюю долю згодна з Тваімі жаданьнямі і Тваёю воляю сьвятой.<br>
<br>
Госпадзе Божа бацькоў і продкаў нашых, дай маім хросьнікам сэрца праўдзівае, каб яны трымаліся Тваіх запаветаў і жылі згодна з Евангельлем Сьвятым. Амін.