<!DOCTYPE HTML><strong><font color="#d00505">МАЛІТВЫ ЗА ПАМЕРЛЫХ</font></strong><br>
<br>
Успомні, Госпадзе, душы памерлых у надзеі ўваскрасеньня і жыцьця вечнага слугаў Тваіх, бацькоў маіх <font color="#d00505">(…)</font> і <font color="#d00505">(…)</font>, і ўсіх родных, прабач ім усе правіны вольныя і міжвольныя, даруй ім валадарства нябеснае і зрабі іх удзельнікамі Твайго бясконцага і блаславёнага жыцьця.<br>
<br>
Дай, Госпадзе, адпушчэньне грахоў усім, што раней адышлі ў надзеі ўваскрасеньня і жыцьця вечнага, айцом, братом і сёстрам нашым, і ўчыні ім вечную памяць.<br>
<br>
Успомні, Госпадзе, заснулых у надзеі ўваскрасеньня і жыцьця вечнага бацькоў, братоў і сёстраў нашых, ды ўсіх, што ў веры і пабожнасьці жыцьцё сваё скончылі; даруй ім усякія правіны вольныя і міжвольныя, якія яны зрабілі словам, учынкам і думкаю. Супакой душы іхнія ў месцы сьветлым, месцы радасным, месцы спакойным, дзе няма ні болю, ні суму, ні плачу, дзе зьзяе вечнае сьвятло Аблічча Твайго і ўчыні ім, Госпадзе, вечную памяць. Амін.