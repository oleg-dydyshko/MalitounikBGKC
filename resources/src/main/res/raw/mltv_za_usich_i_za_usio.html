<!DOCTYPE HTML><font color="#d00505"><strong>МАЛІТВА ЗА ЎСІХ І ЗА ЎСЁ</strong></font><br>
<br>
Тым, што ненавідзяць і крыўдзяць нас, прабач, Госпадзе. Дабрачынцам зрабі дабро. Братом і сваяком нашым дай спаўненьне просьбаў для іхняга дабра вечнага. Глянь ласкава на хворых і дай ім ацаленьне. Будзь з падарожнікамі па моры, зямлі і ў паветры. Тым, што служаць нам і любяць нас, дай адпушчэньне грахоў. У вялікай міласэрнасьці Тваёй зьмілуйся над тымі, што прасілі нас, нягодных, маліцца за іх.<br>
<br>
Успомні, Госпадзе, айцоў, братоў і сёстраў нашых, што раней заснулі, і дай ім супакой, дзе зьзяе сьвятло твару Твайго.<br>
<br>
Успомні, Госпадзе, братоў нашых зьняволеных і вызвалі іх ад усякае небясьпекі.<br>
<br>
Успомні, Госпадзе, тых, што прыносяць дары і чыняць дабро ў сьвятых Тваіх цэрквах, і дай ім усё патрэбнае для збаўленьня і жыцьця вечнага.<br>
<br>
Успомні, Госпадзе, і нас, пакорных, грэшных і нягодных слугаў Тваіх, прасьвятлі наш розум сьвятлом Тваім і накіруй нас на шлях запаветаў Тваіх, малітвамі ўсячыстае Ўладаркі нашае Багародзіцы і Заўсёды Дзевы Марыі і ўсіх сьвятых; бо Ты блаславёны на вякі вякоў. Амін.