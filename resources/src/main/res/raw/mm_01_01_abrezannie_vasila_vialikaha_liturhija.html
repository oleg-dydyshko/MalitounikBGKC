<!DOCTYPE HTML><strong><font color="#d00505">1 студзеня – Абрэзаньне Гасподняе. Сьвятаначальніка Васіля Вялікага, архібіскупа Кесарыі Кападакійскай<br>
<br>
ЛІТУРГІЯ</font></strong><br>
<em><font color="#d00505">сьв. Васіля Вялікага</font></em><br>
<br>
<strong><font color="#d00505">Трапары:<br>
<br>
Трапар Абрэзаньня</font></strong> <em><font color="#d00505">(тон 1).</font></em> Ты, Ісусе, які сядзіш на вогненным пасадзе з Айцом спрадвечным і Боскім Духам Тваім, захацеў дабравольна нарадзіцца ад Чыстае Дзевы, Маці Твае, і, як чалавек, быць абрэзаным на восьмы дзень. Слава добрай волі Тваёй, слава провіду Твайму, слава Тваёй спагадлівасьці, адзіны Чалавекалюбча.<br>
<br>
<font color="#d00505"><strong>Трапар Васіля Вялікага</strong></font> <em><font color="#d00505">(тон 1).</font></em> Голас твой разышоўся па ўсёй зямлі, і яна ўспрыняла словы твае, якімі ты навучаў усіх, выясьняючы сутнасьць рэчаў і выпраўляючы норавы людзей. Вышыня сьвятарства, ойча блаславёны, малі Хрыста Бога, каб Ён дараваў нам багацьце Свайго зьмілаваньня.<br>
<br>
<strong>Слава...</strong><br>
<br>
<font color="#d00505"><strong>Кандак <font color="#d00505"><strong>Васіля Вялікага</strong></font></strong> <em>(тон 4).</em></font> Ты стаўся непахіснай асноваю Царквы, даючы людзям незьнішчальны скарб, умацоўваючы іх навучаньнем тваім, нябесных тайнаў вястуне.<br>
<br>
<strong>Цяпер...</strong><br>
<br>
<font color="#d00505"><strong>Кандак Абрэзаньня</strong> <em>(тон 4).</em></font> Сёньня Ўладар усіх церпіць абрэзаньне і ў дабрыні Сваёй абрэзвае людзкія правіны, даючы сьвету збаўленьне. Радуецца ў небе сьвятаначальнік Божы, сьветлы тайнік Хрыстовы Базыль.<br>
<br>
<br>
<strong><font color="#d00505">Пракімен:<br>
<br>
Абрэзаньня</font></strong> <em><font color="#d00505">(Пс 27.9, 1).</font></em> Збаў, Госпадзе, людзей Тваіх і блаславі набытак Твой.<br>
<br>
<font color="#d00505"><em>Верш.</em></font> Цябе, Госпадзе клічу: Божа мой, не змаўчы.<br>
<br>
<font color="#d00505"><strong><font color="#d00505"><strong>Васіля Вялікага</strong></font></strong> <em>(Пс 48.4).</em></font> Вусны мае кажуць словы мудрасьці, разважнасьць – роздум сэрца майго.<br>
<br>
<br>
<font color="#d00505"><strong>Апостал:<br>
<br>
1. Апостал Абрэзаньня</strong></font><br>
<br>
<strong>Чытаньне лісту сьвятога апостала Паўла да Каласянаў</strong> <em>(Кал 2.8-12)</em><br>
<br>
Браты, сьцеражыцеся, каб хто вас ня зьвёў філасофіяй, што ёсьць пустой хлусьнёю, аснованай на людзкім пераказе, на стыхіях сьвету, а не на Хрысьце. Бо ў Ягоным целе жыве ўся поўня Боства. І вы – прычасьнікі гэтай Ягонай поўні. Ён – галава ўсякага пачатку і ўлады. У ім вы атрымалі абрэзаньне не ад рукі чалавека, але абрэзаньне Хрыстовае, калі вы скінулі з сябе гэтае грэшнае цела. Пахаваныя з Ім у хрышчэньні, вы ўваскрэсьлі разам з Ім праз веру ў сілу Бога, які ўваскрасіў Яго.<br>
<br>
<br>
<strong><font color="#d00505">2. Апостал </font></strong><font color="#d00505"><strong><strong><font color="#d00505">Васіля Вялікага</font></strong></strong></font><br>
<br>
<strong>Чытаньне лісту сьвятога апостала Паўла да Габрэяў</strong> <em>(Гбр 7.26 – 8.2)</em><br>
<br>
Браты, такі нам патрэбны архісьвятар: сьвяты, нязлосны, беззаганны, адлучаны ад грэшнікаў і ўзвышаны панад нябёсы; які ня мае патрэбы, як іншыя архісьвятары, штодня прыносіць ахвяры сьпярша за свае грахі, а пасьля за грахі народу. Бо Ён зрабіў гэта раз назаўсёды, прынёсшы ў ахвяру Сябе. Бо закон стаўляў архісьвятарамі людзей, абцяжаных слабасьцю, а слова прырачэньня, што пасьля закону, паставіла Сына, дасканалага давеку. Галоўнае ж у сказаным ёсьць, што мы маем такога Архісьвятара, які сеў па правай руцэ пасаду Велічы на нябёсах, як слуга сьвятыні і праўдзівай скініі, якую збудаваў Госпад, а не чалавек.<br>
<br>
<br>
<font color="#d00505"><strong>Алілуя</strong> <em>(Пс 79.2; 36.30).</em></font> Пачуй нас, Пастыру Ізраіля, які кіруеш, быццам статкам, Язэпавым родам.<br>
<br>
<em><font color="#d00505">Верш.</font></em> Вусны праведнага абвяшчаюць мудрасьць, язык яго кажа праўду.<br>
<br>
<br>
<strong><font color="#d00505">Евангельле:<br>
<br>
1. Евангельле Абрэзаньня</font><br>
<br>
Чытаньне сьвятога Евангельля паводле Лукі</strong> <em>(Лк 2.20-21, 40-52)</em><br>
<br>
Таго часу вярнуліся пастухі, сьпяваючы і славячы Бога за ўсё, што чулі і бачылі, так, як ім было сказана. І пасьля васьмі дзён, калі трэба было абрэзаць Дзіцятка, далі Яму імя Ісус, якім Яго назваў анёл, перш як было зачатае ва ўлоньні.<br>
<br>
Дзіця ж расло і мацнела, напаўняючыся розумам, і ласка Божая была на Ім. Ягоныя бацькі кожны год хадзілі ў Ерусалім на сьвята Пасхі. І калі Яму было дванаццаць гадоў, прыйшлі яны туды як звычайна на сьвята. Калі ж па сканчэньні дзён сьвята яны вярталіся, застаўся хлопец у Ерусаліме, але бацькі ягоныя не заўважылі гэтага, думаючы, што Ён ідзе з другімі. Прайшоўшы ж дзённую дарогу, сталі шукаць Яго сярод сваякоў і знаёмых. Не знайшоўшы, вярнуліся ў Ерусалім, шукаючы Яго. І вось пасьля трох дзён знайшлі Яго ў сьвятыні, дзе сядзеў сярод настаўнікаў, слухаючы і пытаючыся ў іх. Усе, што слухалі, дзівіліся з Ягонага розуму і адказаў. Угледзеўшы Яго, яны зьдзівіліся. Маці Ягоная сказала Яму: «Сыне, чаму гэта Ты так зрабіў нам? Вось твой бацька і я з вялікай трывогай шукалі Цябе». А Ён адказаў ім: «Нашто вы Мяне шукалі? Ці ж вы ня ведалі, што Мне трэба быць пры справах Айца Майго?» Але яны не разумелі словаў, што сказаў ім. Ён пайшоў з імі і вярнуўся ў Назарэт; і быў паслухмяны ім. А Ягоная Маці захоўвала ўсе гэтыя словы ў сваім сэрцы. Ісус жа рос розумам і гадамі, дый ласкаю ў Бога і ў людзей.<br>
<br>
<br>
<font color="#d00505"><strong>2. Евангельле Васіля Вялікага</strong></font><br>
<br>
<strong>Чытаньне сьвятога Евангельле паводле Лукі</strong> <em>(Лк 6.17-23)</em><br>
<br>
Таго часу Ісус стаў на роўным месцы. Там было мноства Ягоных вучняў і шмат народу з усяе Юдэі і Ерусаліму і з ўзьбярэжжа Тыру і Сыдону, што прыйшлі паслухаць Яго і атрымаць аздараўленьне ад сваіх немачаў; таксама і тыя, што цярпелі ад нячыстых духаў, аздараўляліся. І ўвесь натоўп стараўся дакрануцца да Яго, бо ад Яго выходзіла сіла і аздараўляла ўсіх. І Ён узьняў вочы на вучняў сваіх і казаў: «Шчасьлівыя ўбогія, бо ваша ёсьць валадарства Божае. Шчасьлівыя галодныя цяпер, бо насыціцеся. Шчасьлівыя, што плачаце цяпер, бо засьмяецеся. Шчасьлівыя вы, калі людзі ўзьненавідзяць вас і калі адлучаць вас, і будуць зьневажаць вас і пагарджаць імем вашым, як нягодным, дзеля Сына Чалавечага: радуйцеся ў той дзень і цешцеся, бо вялікая вашая ўзнагарода ў небе».<br>
<br>
<br>
<font color="#d00505"><strong>Задастойнік.</strong></font> У Табе радуецца, Поўная ласкі, усякае стварэньне – сабор анёлаў і род людзкі, – асьвячаны Хораме і Раю духоўны, Пахвала дзеваў; ад Цябе Бог прыняў цела і стаўся Дзіцяткам, Бог наш спрадвечны: улоньне Тваё Ён зрабіў пасадам Сваім, і нутро Тваё ўчыніў больш прасторным за неба. У Табе радуецца, Поўная ласкі, усякае стварэньне: слава Табе!<br>
<br>
<br>
<font color="#d00505"><strong>Прычасьнік.</strong></font> Хваліце Госпада з нябёсаў, хваліце Яго на вышынях.<br>
<br>
Памяць праведніка жыць будзе вечна, благое весткі ён не збаіцца. Алілуя, алілуя, алілуя.