<!DOCTYPE HTML><font color="#d00505"><strong>1 студзеня – Малебен на Новы год<br>
<br>
Дыякан:</strong></font> Блаславі, ойча!<br>
<br>
<strong><font color="#d00505">Сьвятар:</font></strong> Блаславёны Бог наш спрадвеку, цяпер і заўсёды, і на вякі вякоў.<br>
<br>
<strong><font color="#d00505">Чытальнік:</font></strong> Амін. Слава Табе, Божа наш, слава Табе.<br>
<br>
Уладару нябесны, Суцяшальніку, Духу праўды, Ты ўсюды прысутны і ўсё напаўняеш, Скарбніца дабра і жыцьця Падаўча, прыйдзі і пасяліся ў нас, і ачысьці нас ад усяго благога, і збаў, Добры, душы нашы.<br>
<br>
Сьвяты Божа, Сьвяты Моцны, Сьвяты Несьмяротны, зжалься над намі. <em><font color="#d00505">(Тройчы)</font></em><br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Усесьвятая Тройца, зжалься над намі: Госпадзе, ачысьці грахі нашы; Уладару, даруй бясчынствы нашы; Сьвяты, наведай і аздараві немачы нашы дзеля Твайго імя.<br>
<br>
Госпадзе, зьмілуйся. <em><font color="#d00505">(Тройчы)</font></em><br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Ойча наш, каторы ёсьць у небе, сьвяціся імя Тваё, прыйдзі валадарства Тваё, будзь воля Твая як у небе, так і на зямлі. Хлеба нашага штодзённага дай нам сёньня, і адпусьці нам грахі нашы, як і мы адпускаем вінаватым нашым; і ня ўводзь нас у спакусу, але збаў нас ад злога.<br>
<br>
<br>
<strong><font color="#d00505">Сьвятар:</font></strong> Бо Тваё валадарства, і сіла, і слава, Айца, і Сына, і Сьвятога Духа, цяпер і заўсёды, і на вякі вякоў.<br>
<br>
<strong><font color="#d00505">Чытальнік:</font></strong> Амін.<br>
<br>
Госпадзе, зьмілуйся. <em><font color="#d00505">(12 разоў)</font></em><br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Прыйдзіце, паклонімся Ўладару нашаму Богу.<br>
<br>
Прыйдзіце, паклонімся і прыпадзем да Хрыста, Уладара нашага і Бога.<br>
<br>
Прыйдзіце, паклонімся і прыпадзем да самога Хрыста, Уладара і Бога нашага.<br>
<br>
<br>
<strong>Псалом 64</strong><br>
<br>
Табe, Бoжа, налeжыць xвала на Сыёнe; Табe спoўняцца абяцаньнi ў Eрусалiмe.<br>
<br>
Да Цябe, штo выслуxoўваeш малiтву, прыxoдзiць кoжны сьмярoтны.<br>
<br>
Бeззакoнныя ўчынкi прыгнятаюць нас: Ты ж ачысьцi правiны нашыя.<br>
<br>
Шчасьлiвы тoй, кагo Ты выбраў i прыгарнуў: ён будзe жыць у xoрамаx Тваix.<br>
<br>
O, каб нам насыцiцца дабрoтамi дoму Твайгo, сьвятасьцю сьвятынi Тваёй!<br>
<br>
У справядлiвасьцi Тваёй выслуxай нас, Бoжа, Збавiцeлю наш, дзiвoсны ў цудаx Тваix, надзeя ўсix канцoў зямлi i тыx, штo далёка на мoры.<br>
<br>
Ты ўмацoўваeш гoры сiлаю Тваёю, Ты падпeразаны магутнасьцю.<br>
<br>
Ты суцiшаeш бурную глыбiню марскую, шум xваляў i бунт нарoдаў!<br>
<br>
З-за цудаў Тваix устрывoжацца тыя, штo жывуць на мeжаx зямлi.<br>
<br>
Надыxoд ранiцы i вeчара Ты ўпрыгoжваeш.<br>
<br>
Ты навeдваeш зямлю i навадняeш яe, узбагачаeш яe бязьмeрна.<br>
<br>
Струмeнь Бoжы пoўны вады. Ты рыxтуeш xлeб, бo так Ты ўладкаваў зямлю.<br>
<br>
Ты навадняeш eйныя барoзны, выраўнoўваeш eйныя скiбы, разьмягчаeш яe крoплямi дажджу, i бласлаўляeш eйныя плады .<br>
<br>
Вянчаeш гoд ласкаю Тваёю, i сьляды Тваe аплываюць сытoю.<br>
<br>
Пашы пoўняцца расoю, узгoркi падпярэзваюцца радасьцю.<br>
<br>
Лугi адзяюцца ў чарoды <em>(авeчак)</em>, i далiны пакрываюцца пшанiцаю.<br>
<br>
Усё радасна ўсклiкаe i пяe.<br>
<br>
<br>
<strong>Слава... цяпер...</strong><br>
<br>
Алілуя, алілуя, алілуя. Слава Табе, Божа. <em><font color="#d00505">(Тройчы)</font></em><br>
<br>
<br>
<strong><font color="#d00505">Дыякан:</font></strong> У супакоі Госпаду памолімся.<br>
<br>
<strong><font color="#d00505">Людзі:</font></strong> Госпадзе, зьмілуйся. <em><font color="#d00505">(Так пасьля наступных прашэньняў)</font></em><br>
<br>
<strong><font color="#d00505">Дыякан:</font></strong> За супакой з вышыняў і збаўленьне душ нашых Госпаду памолімся.<br>
<br>
– За супакой на ўсім сьвеце, добры стан сьвятых Божых цэркваў і зьяднаньне ўсіх Госпаду памолімся.<br>
<br>
– За гэтую сьвятую царкву і тых, што з вераю, пашанаю і страхам Божым уваходзяць у яе, Госпаду памолімся.<br>
<br>
– За Сьвятога Айца нашага сусьветнага біскупа ... <em><font color="#d00505">(імя)</font></em>, Папу Рымскага, дастойнага архіжбіскупа <em><font color="#d00505">(багалюбнага біскупа)</font></em> нашага ... <em><font color="#d00505">(імя)</font></em>, пачэсных сьвятароў, дыяканаў у Хрысьце, усё духавенства і людзей Госпаду памолімся.<br>
<br>
– За яго <em><font color="#d00505">(яе)</font></em> міласьць ... <em><font color="#d00505">(імя галавы дзяржавы)</font></em>, за ўрад, належныя ўлады і ўсіх, што сьцерагуць цэласьці і спакою гэтае краіны, Госпаду памолімся.<br>
<br>
– За Богам сьцеражоную краіну нашу Беларусь і ўвесь беларускі народ, за стойкасьць у веры, мужнасьць у выпрабаваньнях і вернасьць свайму народу ўсіх нас Госпаду памолімся.<br>
<br>
– За гэты горад <em>(гэтую вёску)</em>, за ўсе гарады і краіны і за верных людзей, што жывуць у іх, Госпаду памолімся.<br>
<br>
– Каб Госпад міласьціва прыняў гэтыя падзякі і малітвы ад нас, недастойных слугаў сваіх, на свой нябесны ахвярнік, і ў добрасардэчнасьці сваёй зьмілаваўся над намі, памолімся.<br>
<br>
– Каб нашыя малітвы былі прыемнымі Госпаду, і каб Ён прабачыў нам і ўсім людзям правіны, вольныя і міжвольныя, якія мы ўчынілі ў мінулым годзе, памолімся.<br>
<br>
– Каб Госпад, ласкаю свайго чалавекалюбства, блаславіў пачатак і ўвесь круг гэтага году, і дараваў нам часы спакойныя, здаровае паветра, бязгрэшнае і карыснае жыцьцё, памолімся.<br>
<br>
– Каб Госпад адвярнуў ад нас свой праведны гнеў за грахі нашыя, памолімся.<br>
<br>
– Каб Госпад адагнаў ад нас усякія грэшныя пажаданьні і дрэнныя звычкі, што губяць душу, і ўклаў у сэрцы нашыя свой Боскі страх дзеля спаўненьня запаветаў Ягоных, памолімся.<br>
<br>
– Каб Госпад абнавіў у нутрох нашых дух праведны, умацаваў нас у праўдзівай веры, і зрабіў нас хуткімі і ахвотнымі да выконваньня добрых учынкаў і захаваньня ўсіх Ягоных прыказаньняў, памолімся.<br>
<br>
– Каб Госпад адвярнуў усіх ад маны, прывёў да праўдзівай веры і зьяднаў у сваёй Сьвятой Царкве, памолімся.<br>
<br>
– Каб Госпад выбавіў Царкву Сьвятую і ўсіх нас ад усякіх бедаў, суму, гневу і недастатку, і ад усіх ворагаў, бачных і нябачных, і захаваў нас у здароўі, супакоі, даўгалецьці пад аховаю анёлаў сваіх сьвятых, памолімся.<br>
<br>
– Заступіся, зжалься, збаў і сьцеражы нас, Божа, ласкаю Тваёю.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Успамянуўшы найсьвятую, усячыстую, найблаславёную, слаўную Ўладарку нашу Багародзіцу і Заўсёды Дзеву Марыю і ўсіх сьвятых, самі сябе і адзін аднаго, і ўсё жыцьцё наша Хрысту Богу аддайма.<br>
<br>
<strong><font color="#d00505">Людзі:</font></strong> Табе, Госпадзе.<br>
<br>
<strong><font color="#d00505">Сьвятар:</font></strong> Бо Табе належыцца ўсякая слава, пашана і пакланеньне, Айцу, і Сыну, і Сьвятому Духу, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<br>
<strong><font color="#d00505">Дыякан:</font></strong> Госпад – Бог, і Ён зьявіўся нам: блаславёны той, хто прыходзіць у імя Гасподняе.<br>
<br>
<strong><font color="#d00505">Людзі:</font></strong> Госпад – Бог, і Ён зьявіўся нам: блаславёны той, хто прыходзіць у імя Гасподняе. <font color="#d00505"><em>(Так пасьля наступных вершаў)</em></font><br>
<br>
<strong><font color="#d00505">Дыякан:</font></strong> Дзякуйце Госпаду, бо Ён добры, бо міласэрнасьць Яго на ўсе вякі.<br>
<br>
– Акружылі мяне з усіх бакоў, але імем Гасподнім я супрацівіўся ім.<br>
<br>
– Не памру, але буду жыць і абвяшчаць учынкі Госпада.<br>
<br>
– Камень, адкінуты будаўнікамі, стаўся вуглавым каменем: ад Бога гэта і дзіўнае ў нашых вачох.<br>
<br>
<strong><font color="#d00505">Людзі:</font></strong> Госпад – Бог, і Ён зьявіўся нам: блаславёны той, хто прыходзіць у імя Гасподняе.<br>
<br>
<br>
<font color="#d00505"><strong>Трапар</strong> <em>(тон 4).</em></font> Мы, удзячныя слугі Твае, Госпадзе, зазнаўшы дабрадзействаў, якімі Ты нас абдарыў, славім і бласлаўляем Цябе, аддаем хвалу і дзякуем Табе, узьвялічваем у песьнях Тваю дабрасардэчнасьць і з любоўю ўсклікаем: "Дабрачынца, Збавіцелю наш, слава Табе!"<br>
<br>
<strong>Слава...</strong><br>
<br>
<font color="#d00505"><em>(Тон 3)</em></font> Удастоіўшыся Тваіх дабрадзействаў і дароў, мы, нягодныя слугі Твае, Уладару, да Цябе шчыра прыбягаем і прыносім пасільную падзяку, і славім Цябе, нашага Творцу і Дабрачынца, усклікаючы: "Усядобры Божа, Слава Табе!"<br>
<br>
<strong>Цяпер...</strong><br>
<br>
<font color="#d00505"><em>(Тон 2)</em></font> Творча ўсяго стварэньня і Госпадзе, які часы і поры ўстанавіў сілаю сваёю, блаславі пачатак году ласкі Тваёй, захавай у супакоі краіну нашу і ўсіх людзей малітвамі Багародзіцы, і збаў нас.<br>
<br>
<strong><font color="#d00505">Дыякан:</font></strong> Будзьма ўважлівыя.<br>
<br>
<strong><font color="#d00505">Сьвятар:</font></strong> Мір усім.<br>
<br>
<strong><font color="#d00505">Людзі:</font></strong> І твайму духу.<br>
<br>
<strong><font color="#d00505">Дыякан:</font></strong> Мудрасьць.<br>
<br>
<br>
<strong><font color="#d00505">Пракімен.</font></strong> Буду пяяць Госпаду, які дабро мне ўчыніў, буду славіць імя Госпада ўсявышняга.<br>
<br>
<font color="#d00505"><em>Верш.</em></font> Усьцешыцца сэрца маё ў збаўленьні Тваім.<br>
<br>
<strong><font color="#d00505">Дыякан:</font></strong> Мудрасьць.<br>
<br>
<strong><font color="#d00505">Чытальнік:</font></strong> Чытаньне лісту сьвятога апостала Паўла да Цімафея.<br>
<br>
<strong><font color="#d00505">Дыякан:</font></strong> Слухайма ўважліва.<br>
<br>
<strong><font color="#d00505">Чытальнік:</font></strong> Сыне Цімафею, малю цябе перш за ўсё чыніць малітвы, просьбы і падзякі за ўсіх людзей: за начальнікаў і тых, што маюць уладу, каб нам пажыць ціха і спакойна з ўсякай набожнасьцю і ў чысьціні. Бо гэта добра і міла ў вачох Збавіцеля нашага Бога, які жадае, каб усе людзі былі збаўленыя і прыйшлі да пазнаньня праўды. Адзін Бог, адзін хадайнік між Богам і людзьмі, чалавек Хрыстос Ісус, які аддаў сябе як выкуп за ўсіх. Яму пашана і слава на вякі вякоў. Амін. <em><font color="#d00505">(1 Цім 2.1-6)</font></em><br>
<br>
<strong><font color="#d00505">Сьвятар:</font></strong> Мір табе, чытальнік.<br>
<br>
<strong><font color="#d00505">Чытальнік:</font></strong> І твайму духу.<br>
<br>
<strong><font color="#d00505">Дыякан:</font></strong> Мудрасьць.<br>
<br>
<strong><font color="#d00505">Чытальнік:</font></strong> Алілуя, алілуя, алілуя.<br>
<br>
<strong><font color="#d00505">Дыякан:</font></strong> І каб быць нам дастойнымі слухаць Сьвятое Евангельле, Госпада Бога молім.<br>
<br>
<strong><font color="#d00505">Людзі:</font></strong> Госпадзе, зьмілуйся. <em><font color="#d00505">(Тройчы)</font></em><br>
<br>
<strong><font color="#d00505">Дыякан:</font></strong> Мудрасьць, устаньце, будзем слухаць Сьвятое Евангельле.<br>
<br>
<strong><font color="#d00505">Сьвятар:</font></strong> Мір усім.<br>
<br>
<strong><font color="#d00505">Людзі:</font></strong> І твайму духу.<br>
<br>
<strong><font color="#d00505">Сьвятар:</font></strong> Чытаньне Сьвятога Евангельля паводле Лукі.<br>
<br>
<strong><font color="#d00505">Людзі:</font></strong> Слава Табе, Госпадзе, слава Табе.<br>
<br>
<strong><font color="#d00505">Дыякан:</font></strong> Слухайма ўважліва.<br>
<br>
<strong><font color="#d00505">Сьвятар:</font></strong> У той час Ісус прыйшоў у Назарэт, дзе быў узгадаваны. У дзень суботні Ён, як звычайна, пайшоў у школу і ўстаў там, каб чытаць. Далі Яму кнігу прарока Ісаі. Разгарнуўшы кнігу, Ён знайшоў месца, дзе было напісана: "Дух Гасподні на Мне, бо Ён памазаў Мяне і паслаў Мяне несьці добрую вестку ўбогім, палонным абвяшчаць вызваленьне, сьляпым <em>(вяртаць)</em> зрок, прыгнечаных адсылаць на волю, прапаведаваць год ласкі Гасподняй". І, загарнуўшы кнігу, аддаў слузе і сеў; а вочы ўсіх у сынагозе былі зьвернутыя на Яго. І Ён пачаў казаць ім: "Сёньня споўніліся словы Пісаньня, якія вы чулі". І ўсе засьведчылі Яму і дзівіліся ласкавым словам, што выходзілі з Ягоных вуснаў. <em><font color="#d00505">(Лк 4.16-22)</font></em><br>
<br>
<strong><font color="#d00505">Людзі:</font></strong> Слава Табе, Госпадзе, слава Табе.<br>
<br>
<strong><font color="#d00505">Дыякан:</font></strong> Зьмілуйся над намі, Божа, паводле Тваёй вялікай міласэрнасьці, молімся Табе, пачуй нас і зьмілуйся.<br>
<br>
<strong><font color="#d00505">Людзі:</font></strong> Госпадзе, зьмілуйся; Госпадзе, зьмілуйся; Госпадзе, зьмілуйся. <em><font color="#d00505">(Так пасьля наступных прашэньняў)</font></em><br>
<br>
<strong><font color="#d00505">Дыякан:</font></strong> Яшчэ молімся за Сьвятога Айца нашага, сусьветнага біскупа ... <em><font color="#d00505">(імя)</font></em>, Папу Рымскага, дастойнага арцыбіскупа <em><font color="#d00505">(багалюбнага біскупа)</font></em> нашага ... <em><font color="#d00505">(імя)</font></em>, і ўсіх у Хрысьце братоў нашых.<br>
<br>
– Яшчэ молімся за яго <em><font color="#d00505">(яе)</font></em> міласьць ... <em><font color="#d00505">(імя галавы дзяржавы)</font></em>, за ўрад, належныя ўлады і ўсіх, што сьцерагуць цэласьці і спакою гэтае краіны.<br>
<br>
– Яшчэ молімся за Богам сьцеражоную краіну нашу Беларусь і ўвесь беларускі народ, за стойкасьць у веры, мужнасьць у выпрабаваньнях і вернасьць свайму народу ўсіх нас.<br>
<br>
– Мы, нягодныя слугі Твае, прыходзім да Тваёй спагадлівасьці, Збавіцелю, Уладару і Госпадзе, і дзякуем са страхам і трапятаньнем за ўсе дабрадзействы, якімі Ты нас шчодра абдарыў; і, прыпаўшы, славім Цябе як Бога і пакорна просім: Вызвалі нас ад бедаў і, як заўсёды, міласьціва споўні ўсе нашыя жаданьні, горача молімся Табе, пачуй нас і зьмілуйся.<br>
<br>
– Блаславі, Госпадзе, круг новага году ў дабрыні Тваёй, суцішы ў нас усякую варожасьць, непаладкі і сваркі; дай супакой, моцную і шчырую любоў, парадак ва ўсім і дабрадзейнае жыцьцё, молімся Табе, пачуй нас і зьмілуйся.<br>
<br>
– Не прыгадай мноства беззаконьняў нашых і паганых учынкаў, якія мы ў мінулым годзе зрабілі, і ня дай нам паводле нашых заслугаў, але ў міласэрнасьці і дабрыні Тваёй успомні нас, молімся Табе, міласэрны Госпадзе, пачуй нас і зьмілуйся.<br>
<br>
– Пашлі нам раньні і позьні дождж у свой час, расу пладаносную, вятры памяркоўныя і цеплыню сонечную, молімся, усядобры Госпадзе, пачуй нас і зьмілуйся.<br>
<br>
– Успомні Царкву сьвятую сваю, умацуй і пашыр яе па ўсім сьвеце, дай ёй супакой, і захавай у бясьпецы на ўсе вякі, усемагутны Ўладару, пачуй нас і зьмілуйся.<br>
<br>
– І каб нам выбавіцца ў гэтым годзе і праз усё дні жыцьця нашага ад голаду, пошасьці, землятрусу, патопу, агню, мяча, нападу ворагаў і братабойчай вайны, і ад усякага суму і бяды, молімся Табе, міласэрны Госпадзе, пачуй нас і зьмілуйся.<br>
<br>
<strong><font color="#d00505">Сьвятар:</font></strong> Выслухай нас, Божа, Збавіцелю наш, надзея ўсіх, што жывуць на зямлі, і тых, што далёка на моры, і будзь спагадлівы да нас, грэшных, і зьмілуйся над намі. Бо Ты міласэрны і чалавекалюбны Бог, і Табе славу аддаем, Айцу, і Сыну, і Сьвятому Духу, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<strong><font color="#d00505">Сьвятар:</font></strong> Уладару Божа наш, Крыніца жыцьця і несьмяротнасьці, Творча ўсяго бачнага і нябачнага, Ты маеш у сваёй уладзе часы і поры, і ў Тваім мудрым і добрым провідзе кіруеш усім: дзякуем Табе за ўсе даброты Твае, якімі Ты абдарыў і задзівіў нас у мінулым часе жыцьця нашага. Молім Цябе, усяшчодры Госпадзе, блаславі круг новага году ў дабрыні Тваёй. Зышлі згары даброты Твае людзям Тваім: здароўе, супакой і посьпех у кожнай добрай справе. Царкву Тваю сьвятую, краіну нашу Беларусь, гэты горад <em>(гэтую вёску)</em>, і ўсе краіны выбаў ад усякае злое прыгоды, і даруй ім супакой. І зрабі нас дастойнымі заўсёды прыносіць падзяку Табе, спрадвечнаму Айцу, і адзінароднаму Твайму Сыну, і ўсесьвятому і жыцьцядайнаму Твайму Духу – адзінаму Богу, – і славіць Тваё ўсяхвальнае імя.<br>
<br>
Слава Табе, Божа, Дабрачынца наш, на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<em><font color="#d00505">І сьпяваюць:</font></em><br>
<br>
Слава на вышынях Богу і на зямлі супакой, добрая воля сярод людзей.<br>
<br>
Хвалім Цябе, бласлаўляем Цябе, кланяемся Табе, у песьнях славім Цябе, дзякуем Табе дзеля вялікай славы Тваёй.<br>
<br>
Госпадзе Ўладару Нябесны, Божа Ойча ўсемагутны; Госпадзе Сыне адзінародны, Ісусе Хрысьце, і Сьвяты Духу.<br>
<br>
Госпадзе Божа, Ягнё Божае, Сыне Айца, што ўзяў на сябе грахі сьвету, зьмілуйся над намі; Ты, што ўзяў на сябе грахі сьвету, прымі малітву нашу; што сядзіш па правай руцэ Айца, зьмілуйся над намі. Бо толькі Ты адзін сьвяты, Ты адзін Госпад, Ісус Хрыстос, на славу Бога Айца. Амін.<br>
<br>
Буду штодня бласлаўляць Цябе і хваліць імя Тваё давеку і на век вякоў.<br>
<br>
Дай, Госпадзе, у гэты дзень захавацца нам без граху. Блаславёны Ты, Госпадзе, Божа айцоў нашых, і імя Тваё ўсяхвальнае і праслаўленае давеку. Амін.<br>
<br>
Хай міласэрнасьць Твая, Госпадзе, спачыне на нас, бо мы ўсклалі надзею на Цябе.<br>
<br>
Блаславёны Ты, Госпадзе, навучы мяне запаветаў Тваіх. <em><font color="#d00505">(Тройчы)</font></em><br>
<br>
Госпадзе, Ты быў нам прыстанішчам з роду ў род. Я сказаў: Госпадзе, зьмілуйся нада мною, аздараві душу маю, бо я перад Табою зграшыў.<br>
<br>
Госпадзе, да Цябе прыходжу, навучы мяне чыніць волю Тваю, бо Ты Бог мой: у Табе крыніца жыцьця і ў зьзяньні Тваім убачым сьвятло. Міласэрнасьць Твая хай будзе заўжды з тымі, што пазналі Цябе.<br>
<br>
<br>
<em><font color="#d00505">Або Песьня сьв. Амбражэя:</font></em><br>
<br>
Цябе, Бога, хвалім, Цябе, Госпада, вызнаем, Цябе, спрадвечнага Айца, уся зямля ўзьвялічвае.<br>
<br>
Табе ўсе анёлы, Табе нябёсы і ўсе сілы, Табе хэрувімы і сэрафімы несьціханымі галасамі ўсклікаюць: Сьвяты, сьвяты, сьвяты Госпад Бог Сілаў, неба і зямля поўныя хвалы Тваёй!<br>
<br>
Цябе слаўны апостальскі збор, Цябе хор пачэсных прарокаў, Цябе сьветлая мучанікаў грамада хваліць.<br>
<br>
Цябе па ўсім сьвеце прапаведуе Сьвятая Царква – Айца недасяжнае велічы; роўнага славаю Твайго адзінароднага праўдзівага Сына, і сьвятога Суцяшальніка Духа.<br>
<br>
Ты, Хрысьце – Уладар славы, Ты – Айца спрадвечны Сын; Ты дзеля збаўленьня сьвету стаўся чалавекам, не пагардзіўшы дзявочым улоньнем.<br>
<br>
Ты скрышыў джала сьмерці і адчыніў верным валадарства нябеснае.<br>
<br>
Ты сядзіш па правай руцэ Бога ў славе Айца, і прыйдзеш зноў як суддзя.<br>
<br>
Просім Цябе, дапамажы слугам Тваім, якіх Ты выкупіў сваёй пачэснай крывёю, і зрабі іх дастойнымі разам з сьвятымі Тваімі валадарыць у вечнай славе Тваёй.<br>
<br>
Збаў людзей Тваіх, Госпадзе, і блаславі набытак Твой, кіруй імі і ўзьнімі іх на вякі.<br>
<br>
Будзем штодня бласлаўляць Цябе і хваліць імя Тваё давеку і на век вякоў.<br>
<br>
Дай, Госпаде, у гэты дзень захавацца нам без граху.<br>
<br>
Зьмілуйся над намі, Госпадзе, зьмілуйся над намі.<br>
<br>
Хай міласэрнасьць Твая спачыне на нас, бо мы ўсклалі надзею на Цябе.<br>
<br>
На Цябе, Госпадзе, спадзяемся: хай не пасаромеемся давеку. Амін.<br>
<br>
<br>
<strong><font color="#d00505">Дыякан:</font></strong> Мудрасьць.<br>
<br>
<strong><font color="#d00505">Сьвятар:</font></strong> Усесьвятая Багародзіца, збаў нас.<br>
<br>
<strong><font color="#d00505">Людзі:</font></strong> Больш годную пашаны за хэрувімаў і без параўнаньня больш слаўную за сэрафімаў, што, захаваўшы дзявоцтва, радзіла Бога–Слова, існую Багародзіцу, Цябе мы ўзьвялічваем.<br>
<br>
<br>
<strong><font color="#d00505">Сьвятар:</font></strong> Слава Табе, Хрысьце Божа, надзея наша, слава Табе.<br>
<br>
<strong><font color="#d00505">Людзі:</font></strong> Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Госпадзе, зьмілуйся; Госпадзе, зьмілуйся; Госпадзе, змілуйся.<br>
<br>
Ойча, блаславі.<br>
<br>
<br>
<strong><font color="#d00505">Сьвятар:</font></strong> Хрыстос, праўдзівы Бог наш, малітвамі ўсячыстае свае Маці, сьвятых слаўных і годных пахвалы апосталаў, сьвятых і баганосных айцоў нашых, сьвятых і праведных богаайцоў Якіма і Ганны, і ўсіх сьвятых, хай зьмілуецца над намі і збавіць нас, бо Ён добры і Чалавекалюбец.<br>
<br>
<strong><font color="#d00505">Людзі:</font></strong> Амін.<br>
<br>
<br>
<em><font color="#d00505">Дыякан прагалошвае "мнагалецьці":</font></em><br>
<br>
Дабрадзейнае і спакойнае жыцьцё, здароўе і посьпех у кожнай добрай справе дай, Госпадзе, сьвятому айцу нашаму сусьветнаму біскупу ... <em><font color="#d00505">(імя)</font></em> Папу Рымскаму і захавай яго на многія леты!<br>
<br>
Дастойнаму архібіскупу <em><font color="#d00505">(багалюбнаму біскупу) </font></em>нашаму ... <em><font color="#d00505">(імя) (і ўсім нашым біскупам)</font></em> дай, Госпадзе, дабрадзейнае і спакойнае жыцьцё, здароўе і збаўленьне, і посьпех у кожнай добрай справе і захавай яго <em><font color="#d00505">(іх)</font></em> на многія леты!<br>
<br>
Дабрадзейнае і спакойнае жыцьцё, здароўе і збаўленьне, і посьпех у кожнай добрай справе, дай, Госпадзе, яго міласьці ... <em><font color="#d00505">(імя галавы дзяржавы)</font></em>, і захавай яго на многія леты!<br>
<br>
Заснавальнікам і дабрачынцам гэтай сьвятой царквы, парафіянам, тым, што сьпяваюць, працуюць і моляцца ў ёй, і ўсім прававерным хрысьціянам, дай, Госпадзе, здароўе і збаўленьне, і посьпех у кожнай добрай справе, і захавай іх на многія леты!