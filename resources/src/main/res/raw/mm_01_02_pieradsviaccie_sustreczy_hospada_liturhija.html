<!DOCTYPE HTML><strong><font color="#d00505">1 лютага – Перадсьвяцьце Сустрэчы Госпада, Бога і Збаўцы нашага Ісуса Хрыста і сьвятога мучаніка Трыфана<br>
<br>
ЛІТУРГІЯ<br>
<br>
Трапары<br>
<br>
Трапар перадсьвяцьця</font></strong> <em><font color="#d00505">(тон 1).</font></em> Нябесныя хоры анёльскія, прыпаўшы да зямлі, бачаць, як Дзева Маці прыносіць у сьвятыню, як немаўля, Першароднага ўсяго стварэньня, і радасна з намі перадсьвяточную песьню пяюць.<br>
<br>
<font color="#d00505"><strong>Кандак перадсьвяцьця</strong> <em>(тон 6).</em></font> Слова, што нябачна з Айцом прабывае, сёньня стаецца бачным у целе, нарадзіўшыся ў невыка́зны спосаб ад Дзевы і даўшы Сябе ўзяць на рукі старому сьвятару. Паклонімся Яму, як праўдзіваму Богу нашаму.