<!DOCTYPE HTML><strong><font color="#d00505">1 лютага – Перадсьвяцьце Сустрэчы Госпада, Бога і Збаўцы нашага Ісуса Хрыста. Сьвятога мучаніка Трыфана<br>
<br>
ВЯЧЭРНЯ</font></strong><br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу ...»:</font></em></strong><br>
<br>
<em><font color="#d00505">(Тон 4)</font></em> Пачэсная сьвятыня рыхтуецца прыняць Госпада, які прыходзіць як немаўля і ласкаю духоўнаю праясьняе багалюбную грамаду верных, якая ўсклікае: «Ты, Слова, што стаўся дзіцяткам дзеля мяне, – слава, пахвала, упрыгожаньне і спаўненьне жаданьняў маіх».<br>
<br>
Сьветлы Хорам, найпачэсная Палата і прасторная Сьвятыня прыносіць у сьвятыню Госпада, дзе ўрачыста заручае Яго з сьвятой Царквой, і моліцца за вызваленьне ад тленнасьці тых, што няспынна славяць Яе, як існую Багародзіцу.<br>
<br>
Перадсьвяточную пахвалу Хрысту сёньня прынясем, славячы Ягоны зыход, бо вось Ён прыносіцца на руках Дзевы як немаўля і кладзецца на рукі Сымона, заклікаючы ўсіх людзей і абагаўляючы іхнюю прыроду, як Дабрачынца і Госпад.<br>
<br>
<font color="#d00505"><em>(Тон 1)</em></font> Усяхвальны Трыфане, ты стаўся ўдзельнікам нятленных нябесных асалодаў. Вялікія подзьвігі твае, слаўны, бо ты пацярпеў мучаніцкую сьмерць і быў сьведкам праўды. Цяпер маліся Хрысту дараваць душам нашым супакой і веліч зьмілаваньня.<br>
<br>
Усяхвальны Трыфане, ты быў прасьветлены промнямі незаходнага Сьвятла. Не паддаўшыся змроку спакусы, ты Боскаю ласкаю перамог таго, хто трымаў у цемры сьвет. Цяпер маліся Хрысту дараваць душам нашым супакой і веліч зьмілаваньня.<br>
<br>
Ты, блаславёны Трыфане, удастоіўся радасьці анёлаў. Адкінуўшы прынады гэтага сьвету сілаю духа, ты палічыў іх за нішто, пацярпеўшы мучаніцкую сьмерць. Маліся цяпер за душы нашыя.<br>
<br>
<strong>Слава...</strong><br>
<br>
<font color="#d00505"><em>(Тон 2)</em></font> Палічыўшы за нішто зямное, ты, блаславёны Трыфане, мужна стаў перад судом і ў змаганьні сваёй крывёю перамог гордага ворага, пацярпеўшы цялесныя мукі. Цяпер, мучаніку, не пераставай маліцца за збаўленьне душаў нашых.<br>
<br>
<strong>Цяпер...</strong><br>
<br>
<font color="#d00505"><em>(Тон 2)</em></font> Сёньня Сымон прымае на рукі свае Госпада Славы, якога раней на Сынайскай гары бачыў у хмары Майсей, калі Той даваў яму табліцы Закону. Ён той, які гаварыў праз прарокаў, Ён – Творца Закону. Ён той, якога Давід прадвясьціў – страшны для ўсіх і багаты на міласэрнасьць.<br>
<br>
<br>
<strong><font color="#d00505">Вершапесьні</font></strong><br>
<br>
<em><font color="#d00505">(Тон 2)</font></em> Успрымі, Сымоне, Госпада славы, бо вось Ён прыходзіць, як было прадвешчана табе Духам Сьвятым.<br>
<br>
<font color="#d00505"><em>Верш.</em></font> Цяпер адпускаеш, Улада́ру, слугу Твайго ў супакоі, паводле слова Твайго.<br>
<br>
Усячыстая Дзева ўваходзіць у сьвятыню, несучы́ на руках, як немаўля, Уладара́ і Творцу ўсіх.<br>
<br>
<font color="#d00505"><em>Верш.</em></font> Сьвятло для прасьвятленьня народаў і славу Ізраіля, люду Твайго.<br>
<br>
Вялікая і страшная тайна, дзівосная на выгляд: Той, хто трымае ў абдымках Сваіх усё і ўзгадоўвае немаўлят, як немаўля на руках прыносіцца.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 2)</em></font> Сьвятая Дзева прыносіць Сьвятога ў сьвятыню да сьвятара; Сымон, працягнуўшы рукі, прымае Яго і радасна ўсклікае: «Цяпер адпускаеш, Улада́ру Госпадзе, слугу Твайго ў супакоі паводле слова Твайго».<br>
<br>
<br>
<strong><font color="#d00505">Адпушчальныя трапары<br>
<br>
Мучаніка Трыфана</font></strong> <em><font color="#d00505">(тон 4).</font></em> Мучанік Твой, Госпадзе, Трыфан, у цярпеньнях вянец нятленны атрымаў ад Цябе, Бога нашага. Маючы сілу Тваю, ён перамог мучыцеляў і зьнішчыў дэманаў нікчэмную дзёрзкасьць. Малітвамі яго збаў душы нашы.<br>
<br>
<strong><font color="#d00505">Перадсьвяцьця Сустрэчы Госпада</font></strong> <em><font color="#d00505">(тон 1).</font></em> Нябесныя хоры анёльскія, прыпаўшы да зямлі, бачаць, як Дзева Маці прыносіць у сьвятыню, як немаўля, Першароднага ўсяго стварэньня, і радасна з намі перадсьвяточную песьню пяюць.