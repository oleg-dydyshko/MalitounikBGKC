<!DOCTYPE HTML><strong><font color="#d00505">1 верасьня – Пачатак царкоўнага году і сьвятога айца нашага Сямёна Стоўпніка<br>
<br>
ЛІТУРГІЯ<br>
<br>
Трапары<br>
<br>
Новага году</font></strong> <em><font color="#d00505">(тон 2).</font></em> Творча ўсяго стварэньня і Госпадзе, які часы і поры ўстанавіў сілаю Сваёю, блаславі пачатак году ласкі Тваёй, захавай у супакоі краіну нашую і ўсіх людзей малітвамі Багародзіцы і збаў нас.<br>
<br>
<strong><font color="#d00505">Сямёна Стоўпніка</font></strong> <em><font color="#d00505">(тон 1).</font></em> Ты быў стаўпом цярплівасьці, пераймальнікам праайцоў – Ёва ў цярпеньнях, Язэпа ў выпрабаваньнях, – і ўсім жыцьцём тваім ты быў быццам анёл у целе, Сямёне, ойча наш. Малі Хрыста Бога за збаўленьне душаў нашых.<br>
<br>
<strong><font color="#d00505">Кандак Сямёна Стоўпніка</font></strong> <em><font color="#d00505">(тон 2).</font></em> Маючы стоўп за калясьніцу, ты, ойча сьвяты, шукаў еднасьці з вышэйшай рэчаіснасьцю і стаўся субяседнікам анёлаў. Цяпер разам з імі маліся няспынна Хрысту Богу за ўсіх нас.<br>
<br>
<strong><font color="#d00505">Кандак Новага году</font></strong> <em><font color="#d00505">(тон 2).</font></em> Хрысьце Ўладару, Творча ўсяго бачнага і нябачнага, што дні і ночы, часы і поры ўстанавіў, блаславі цяпер пачатак году, абарані і захавай у супакоі краіну нашую і ўсіх людзей, Шматміласэрны.<br>
<br>
<br>
<strong><font color="#d00505">Пракімен</font></strong> <em><font color="#d00505">(Пс 146.5; 134.3).</font></em> Вялікі Госпад наш і вялікая слава Яго, і няма мяжы розуму Яго.<br>
<br>
<em><font color="#d00505">Верш.</font></em> Хваліце Госпада, бо Ён добры: у песьнях узьвялічвайце імя Яго, бо яно мілае.<br>
<br>
<br>
<strong><font color="#d00505">Апостал:</font></strong> <em><font color="#d00505">1 Цім 2.1-7.</font></em><br>
<br>
<br>
<strong><font color="#d00505">Алілуя</font></strong> <em><font color="#d00505">(Пс 64.2, 12).</font></em> Табе, Божа, належыцца хвала на Сыёне, і Табе будуць выкананыя абяцаньні ў Ерусаліме.<br>
<br>
<em><font color="#d00505">Верш.</font></em> Блаславі, Госпадзе, круг году ласкі Тваёй.<br>
<br>
<br>
<strong><font color="#d00505">Евангельле:</font></strong> <font color="#d00505"><em>Лк 4.16-22а.</em></font><br>
<br>
<br>
<strong><font color="#d00505">Прычасьнік.</font></strong> Блаславі, Госпадзе, круг году ласкі Тваёй.<br>
<br>
Памяць праведніка жыць будзе вечна, благое весткі ён не збаіцца. Алілуя, алілуя, алілуя.