<!DOCTYPE HTML><font color="#d00505"><strong>1 лістапада – сьвятых бескарысьлівых лекараў і цудатворцаў Кузьмы і Дзям’яна<br>
<br>
ВЯЧЭРНЯ</strong><br>
<br>
<em>На <strong>«Госпадзе, Цябе клічу...»:</strong><br>
<br>
(Тон 6)</em></font> Усклаўшы ўсю надзею на нябёсы, сьвятыя набылі сабе незьнішчальны скарб: дарам атрымалі, дарам і даюць нямоглым лекаваньні. Згодна з евангельскай радаю золата і срэбра сабе не набылі, людзям і жывёле дабро рабілі і, будучы ва ўсім паслухмянымі Хрысту, цяпер сьмела моляцца за душы нашыя.<br>
<br>
Палічыўшы за нішто тленнае зямное дабро, два сьвятыя аднадумныя і аднадушныя лекары явіліся ў целе, быццам анёлы нябесныя. Яны прыносяць аблягчэньне ў цярпеньнях, дарам прыходзяць з дапамогаю тым, хто ў патрэбе. Дык ушануем іх годна ў гэтае іхняе сьвята, бо яны сьмела моляцца Хрысту за душы нашыя.<br>
<br>
Селішчы Тройцы, пара сьвятая, Кузьма і Дзям’ян багамудрыя, з жыцьцядайнае крыніцы струменяць воды ацаленьняў, прыносяць палёгку тым, што церпяць і адганяюць немачы ад людзей. Збавенны прытулак усіх, што прыходзяць да іх, яны моляць няспынна Хрыста за збаўленьне душаў нашых.<br>
<br>
<strong>Слава...</strong><br>
<br>
Бясконцую ласку атрымалі сьвятыя ад Хрыста. Таму і цяпер яны Боскаю сілаю дзеюць цуды, і нават іхнія імёны даюць ацаленьні тым, што клічуць іх з вераю. Малітвамі іх, Госпадзе, у чалавекалюбстве Тваім, вызваль нас ад душэўных і цялесных немачаў.<br>
<br>
<strong>Цяпер...</strong><br>
<br>
<em><font color="#d00505">Багародзічны.</font></em> Багародзіца, Ты – існая вінаградная лаза, што ўзрасьціла нам плод жыцьця. Просім Цябе, Уладарка: разам з сьвятымі апосталамі маліся за збаўленьне душаў нашых.<br>
<br>
<font color="#d00505"><em>Крыжабагародзічны.</em></font> Чыстая Дзева і беззаганная Ўладарка, убачыўшы Сына свайго на крыжы, па-матчынаму заплакала і ўсклікнула: «Дзіця маё любае, што гэта за новае і дзіўнае зьявішча. Як гэта грамада нязбожных аддала Цябе на суд Пілату і асудзіла на сьмерць Жыцьцё ўсіх? Слаўлю Тваю, Слова, невыказную спагадлівасьць».<br>
<br>
<br>
<strong><font color="#d00505">Вершапесьні</font></strong><br>
<br>
<em><font color="#d00505">З актоіха.</font></em><br>
<br>
<strong>Слава...</strong><br>
<br>
<em><font color="#d00505">(Тон 6)</font></em> Маючы заўсёды Хрыста, які дзейнічае ў вас, сьвятыя бескарысьлівыя лекары, вы робіце цуды на сьвеце, лечыце нядужых, чэрпаючы з крыніцы ацаленьняў, што ніколі не мяльчэе, але кожны дзень напаўняецца, і застаецца невычэрпнай. Як мы вас назавем? Цудоўнымі лекарамі душаў і целаў, што сунімаеце боль, дарам лечыце ўсіх, атрымаўшы дар ад Хрыста Збаўцы, які дае ўсім веліч зьмілаваньня.<br>
<br>
<strong>Цяпер...</strong><br>
<br>
<em><font color="#d00505">Багародзічны.</font></em> Ніхто з тых, што прыходзяць да Цябе, Найсьвятая Дзева, не адыходзіць пасаромлены, але просіць ласкі і атрымлівае дары згодна з просьбаю.<br>
<br>
<em><font color="#d00505">Крыжабагародзічны.</font></em> Убачыўшы Цябе, Хрысьце, укрыжаванага, Маці Твая ўсклікнула: «Што гэта за дзіўную тайніцу бачу я, Сыне Мой? Як гэта Ты, што даеш усім жыцьцё, паміраеш у целе, павешаны на крыжы?»<br>
<br>
<br>
<font color="#d00505"><strong>Адпушчальны трапар</strong><br>
<br>
<em>(Тон 8)</em></font> Сьвятыя і бескарысьлівыя лекары і цудатворцы, Кузьма і Дзям’яне, ацаліце немачы нашыя: дарам атрымалі, дарам і давайце.