<!DOCTYPE HTML><strong><font color="#d00505">1 сьнежня – сьвятога прарока Навума<br>
<br>
ВЯЧЭРНЯ</font></strong><br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу...»:</font></em></strong><br>
<br>
<em><font color="#d00505">(Тон 3)</font></em> Ласка Духа Сьвятога пасялілася ў табе, Боскі прароку, і зрабіла цябе сваім ясным сьветачам, прадказваючы праз цябе будучыню вялікага гораду Нінэвы.<br>
<br>
Ты, Божы прарок Навум, быў сьветлаю хмараю, з якой цяклі струмені богапазнаньня, што паілі пітвом Божага суду хворы на бяспраўе горад Нінэву.<br>
<br>
Прароку Божы Навуме, ты быў удзельнікам нятленных дабротаў, невымоўнае славы, невыка́знага шчасьця і Боскае слодычы. Малі, Боганатхнёны, за нас Уладара ўсіх.<br>
<br>
<strong>Слава... цяпер...</strong><br>
<br>
<em><font color="#d00505">Багародзічны.</font></em> Малі, Дзева, Таго, хто нарадзіўся ад Цябе, захаваць статак Твой вольным ад усялякай спакусы ворага, і ўмацуй яго для спаўненьня волі Сына Твайго.<br>
<br>
<font color="#d00505"><em>Крыжабагародзічны.</em></font> Меч прабіў сэрца Тваё, Усячыстая, калі Ты ўбачыла Сына Твайго на Крыжы і ўсклікнула: «Не пакінь мяне бязьдзетнаю, Сыне і Божа мой, што захаваў мяне Дзеваю пасьля нараджэньня Свайго».<br>
<br>
<br>
<font color="#d00505"><strong>Вершапесьні</strong></font><br>
<br>
<em><font color="#d00505">З актоіха.</font></em><br>
<br>
<br>
<strong><font color="#d00505">Адпушчальны трапар</font></strong> <em><font color="#d00505">(тон 2).</font></em> Прарока Твайго, Госпадзе, Навума памяць спраўляючы, праз яго молім Цябе: «Збаў душы нашыя».