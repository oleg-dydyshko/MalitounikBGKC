<!DOCTYPE HTML><strong><font color="#d00505">2 студзеня – Перадсьвяцьце Богазьяўленьня. Сьвятаначальніка Сільвестра, папы Рымскага<br>
<br>
ВЯЧЭРНЯ</font></strong><br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу...»:</font></em></strong><br>
<br>
<font color="#d00505"><em>Перадсьвяцьця Богазьяўленьня</em> </font><em><font color="#d00505"><font color="#d00505"><em>(тон 4)</em></font></font></em><font color="#d00505"><em>.</em></font> Пачнем сьвяткаваць набожна пачэсны хрост Бога нашага. Вось Ён зьбіраецца, як чалавек, прыйсьці да Прадвесьніка свайго і прасіць збавеннага хрышчэньня для абнаўленьня ўсіх, прасьветленых вераю, і атрыманьня Духа Сьвятога.<br>
<br>
Хрыстос прыходзіць, Бог зьяўляецца, як некалі Давід прадвясьціў, і ідзе да слугі прасіць хрышчэньня. Хай цешыцца Ярдан, а з ім разам зямля і мора, горы і ўзгоркі. І вы, людзі, узрадуйцеся ў сэрцах, атрымаўшы духоўнае прасьвятленьне.<br>
<br>
Госпадзе ўсемагутны, Ты, як напісана, – рака супакою і струмень радасьці. Дык як жа Цябе ўспрымаюць струмені рачныя? Як уваходзіш голы ў ваду? Ты ж пакрываеш неба хмарамі, робіш яўнаю злосьць ворага, і апранаеш людзей у нятленнасьць.<br>
<br>
<font color="#d00505"><em>Сьвятога Сільвестра <font color="#d00505"><em>(тон 8)</em></font>.</em></font> Прасьветлены сьвятарствам, ты, ойча сьвятаначальніку Сільвестар, прасьвятліў верных вучэньнямі тваімі, навучыў іх належна ўшаноўваць адзінага Бога ў трох асобах і адагнаў безьліч ерасяў. Дзеля гэтага мы з радасьцю сьвяткуем тваю сьветлую памяць.<br>
<br>
Ойча баганосны Сільвестар, ты, быццам вогненны стоўп, старшынстваваў на сьвятым саборы; як хмара ценем сваім, так ты праўдзівымі навучаньнямі пакрываеш верных ад ягіпецкае спакусы і вядзеш іх да абяцанай зямлі Боскай навукі. Дзеля гэтага шануем тваю слаўную і сьвятую памяць.<br>
<br>
Ойча богапрапаведніку Сільвестар, струменямі малітваў тваіх ты паланіў шматтварага зьмея. Мы дзівімся тваёй сьвятарскай дзейнасьці, якой ты мноства грэкаў прывёў да Бога, суняў суровасьць габрэяў і ўчыніў сярод іх вялікія цуды. Дзеля гэтага шануем і бласлаўляем цябе.<br>
<br>
<strong>Слава... цяпер...</strong><br>
<br>
<font color="#d00505"><em>Перадсьвяцьця Богазьяўленьня <font color="#d00505"><em>(тон 6)</em></font>.</em></font> Хрыстос-Праўда ідзе да Ярдану, каб ахрысьціцца ад Яна, а той кажа Яму: «Мне трэба хрысьціцца ў Цябе, як жа Ты прыходзіш да мяне? Я – сена, і ня сьмею дакрануцца да агню. Ты, Уладару, асьвяці мяне Тваім Боскім зьяўленьнем».<br>
<br>
<br>
<strong><font color="#d00505">Вершапесьні</font></strong><br>
<br>
<font color="#d00505"><em>Перадсьвяцьця Богазьяўленьня <font color="#d00505"><em>(тон 1)</em></font>.</em></font> Сьветлым было, Збавіцелю, мінулае сьвята, яшчэ сьвятлейшае тое, што мае прыйсьці. Анёл быў вестуном першага, а гэтаму рыхтуе шлях Прадвесьнік. Тады Бэтлеем увесь плакаў, бо бачыў пралітую кроў немаўлятаў і застаўся бязьдзетным; цяпер у блаславёнай вадзе родзіцца безьліч дзяцей. Тады зорка мудрацом абвясьціла Цябе, цяпер Айцец паказаў Цябе сьвету ўсяму. Госпадзе, які прыняў цела і цяпер зноў прыходзіш да нас, слава Табе.<br>
<br>
<em><font color="#d00505">Верш.</font></em> Дзеля гэтага згадваю Цябе ў краіне Ярданскай і Гэрмонскай.<br>
<br>
<em><font color="#d00505">(Тон 2)</font></em> Ісус ачышчаецца ў Ярдане, або хутчэй ачышчае грахі нашыя. Жадаючы абмыць Адамаву віну, Ён ідзе хрысьціцца і кажа Яну: «Хадзі, Хрысьціцелю, паслужы дзівоснай тайне; хадзі хутчэй, працягні руку тваю і дакраніся да галавы Таго, хто скрышыў галаву зьмея і адкрыў рай, які быў некалі зачынены праз спакусу зьмяіную і спажываньне забароненага плоду».<br>
<br>
<em><font color="#d00505">Верш.</font></em> Воды ўбачылі Цябе, Божа, воды ўбачылі Цябе і спалохаліся.<br>
<br>
<em><font color="#d00505">(Тон 3)</font></em> Сьветлае мінулае сьвята, больш слаўнае аднак тое, што мае быць. Тады мудрацы пакланіліся Збавіцелю, цяпер верны слуга хрысьціць Уладара. Тады пастухі, што гралі на жалейках, былі сьведкамі цуду; цяпер голас Айца абвяшчае Адзінароднага Сына.<br>
<br>
<strong>Слава... цяпер...</strong><br>
<br>
<em><font color="#d00505">Перадсьвяцьця Богазьяўленьня <em><font color="#d00505">(тон 6)</font></em>.</font></em> Прыйдзіце, усе верныя, пакінем Юдэйскую краіну і пойдзем у пустыню, што над Ярданам, каб убачыць там сёньня Таго, хто прыняў цела дзеля нас. Ён просіць хрышчэньня ў Ярданскіх водах, але Хрысьціцель пярэчыць, кажучы: «Ня сьмею дакрануцца маёй тленнаю рукою да агню. Ярдан і мора ўцяклі, Збавіцелю, і пацяклі назад: дык як жа я ўскладу на галаву Тваю руку, калі і хэрувімы з страхам стаяць перад Табою? Ярдан пацёк назад, калі Елісей ударыў яго плашчом Ільлі: як жа ён не ўцячэ ў бездань, убачыўшы Цябе, голага, у вадзе сваёй; як, разагрэты Табою, ён не апячэ мяне?» «Чаго адкладаеш, Хрысьціцелю, хрысьціць Госпада, – Ярдан усклікнуў – чаму не даеш многім ачысьціцца? Ён ужо асьвяціў усё стварэньне, дык няхай асьвяціць і воды мае, бо на тое Ён прыйшоў сюды».<br>
<br>
<br>
<strong><font color="#d00505">Адпушчальныя трапары<br>
<br>
Трапар Сільвестра</font></strong> <font color="#d00505"><em>(тон 4).</em></font> Правілам веры і прыкладам лагоднасьці, настаўнікам устрыманасьці ты быў на справе для статку твайго; дзеля гэтага ты дасягнуў вышыняў пакораю, здабыў багацьці ўбогасьцю. Ойча сьвятаначальніку Сільвестар, малі Хрыста Бога, каб Ён збавіў душы нашыя.<br>
<br>
<strong>Слава... цяпер...</strong><br>
<br>
<font color="#d00505"><strong>Трапар перадсьвяцьця</strong> <em>(тон 4).</em></font> Рыхтуйся, Забулён; красуйся, Нэфталім; рака Ярдан, затрымайся і прымі з радасьцю Ўладара, які ідзе хрысьціцца ў табе. Весяліцеся, Адам з прамаці Эваю, не хавайцеся, як некалі ў раі: убачыўшы вас голымі, Ён прыйшоў, каб апрануць вас у першую вопратку. Хрыстос зьявіўся, каб усё стварэньне абнавіць.