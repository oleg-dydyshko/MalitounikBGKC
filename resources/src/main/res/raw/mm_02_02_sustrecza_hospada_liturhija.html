<!DOCTYPE HTML><strong><font color="#d00505">2 ЛЮТАГА – СУСТРЭЧА ГОСПАДА БОГА І ЗБАЎЦЫ НАШАГА ІСУСА ХРЫСТА<br>
<br>
ЛІТУРГІЯ</font></strong><br>
<br>
<font color="#d00505"><strong>Уваходны верш<br>
<br>
Сьвятар:</strong></font> Госпад паказаў збаўленьне Сваё, перад людзьмі адкрыў справядлівасьць Сваю.<br>
<br>
<strong><font color="#d00505">Людзі:</font></strong> Сыне Божы, малітвамі Багародзіцы збаў нас, якія пяём Табе: Алілуя.<br>
<br>
<font color="#d00505"><strong>Трапар</strong> <em>(тон 1).</em></font> Радуйся, поўная ласкі Багародзіца Дзева, бо з Цябе зазьзяла Сонца праведнасьці – Хрыстос Бог наш, які прасьвятляе тых, што ў цемры. Весяліся і ты, праведны стары, успрыняўшы на рукі свае Вызваліцеля душ нашых, які дае нам уваскрасеньне.<br>
<br>
<font color="#d00505"><strong>Кандак</strong> <em>(тон 1).</em></font> Улоньне дзявочае Ты асьвяціў і рукі Сымонавы блаславіў, як належала; і цяпер, апярэдзіўшы нас, Ты дараваў нам збаўленьне, Хрысьце Божа. Захавай у супакоі Царкву Тваю і ўмацуй усіх нас у любові Тваёй, адзіны Чалавекалюбча.<br>
<br>
<font color="#d00505"><strong>Пракімен</strong></font> <em><font color="#d00505">(Лк 1.46, 47).</font></em> Душа мая абвяшчае веліч Госпада і мой дух ўзрадаваўся ў Богу Збаўцы маім.<br>
<br>
<font color="#d00505"><em>Верш.</em></font> Бо Ён глянуў на пакорнасьць служкі сваёй: ад гэтага часу шчасьліваю будуць называць мяне ўсе пакаленьні.<br>
<br>
<font color="#d00505"><strong>Апостал:</strong> <em>Гбр 7.7-17.</em></font><br>
<br>
<strong><font color="#d00505">Алілуя</font></strong> <font color="#d00505"><em>(Лк 2.29, 32).</em></font> Цяпер адпускаеш, Уладару, слугу Твайго ў супакоі паводле слова Твайго.<br>
<br>
<font color="#d00505"><em>Верш.</em></font> Сьвятло для прасьвятленьня народаў і славу Ізраіля, люду Твайго.<br>
<br>
<font color="#d00505"><strong>Евангельле:</strong> <em>Лк 2.22-40.</em></font><br>
<br>
<strong><font color="#d00505">Задастойнік.</font></strong> Багародзіца Дзева, надзея ўсіх хрысьціянаў, пакрый, захавай і збаў тых, што спадзяюцца на Цябе.<br>
<br>
Пад покрывам Закону і Пісаньняў вобраз нам, верным, дадзены: кожны сын першародны Богу прысьвячаецца. Дзеля гэтага мы ўзьвялічваем Першароднае Слова спрадвечнага Бога, Сына першароднага Дзевы Маці.<br>
<br>
<font color="#d00505"><strong>Прычасьнік.</strong></font> Чашу збаўленьня прыму, буду клікаць імя Гасподняе. Алілуя, алілуя, алілуя.