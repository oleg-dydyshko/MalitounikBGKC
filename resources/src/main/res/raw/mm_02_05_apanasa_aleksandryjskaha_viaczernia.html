<!DOCTYPE HTML><font color="#d00505"><strong>2 траўня – між сьвятымі айца нашага Апанаса, архібіскупа Александрыйскага<br>
<br>
ВЯЧЭРНЯ</strong><br>
<br>
<em>На <strong>«Госпадзе, Цябе клічу...»:</strong><br>
<br>
(Тон 4)</em></font> Ты цярпеў перасьлед і вялікія цяжкасьці, пакуль не выкараніў ерась Арыя, і не абараніў статак твой ад нязбожнасьці, навучаючы праўдзіва, што Сын і Дух адзінасутныя з Айцом, сьвятаначальніку блаславёны, ойча пачэсны Апанасе.<br>
<br>
Бліскучым прапаведаваньнем ты, Апанасе, прасьвятліў тых, што ў цемры, і адагнаў спакусу; як сапраўдны пастыр, ты дбаў нястомна пра чысьціню веры і быў непарушным умацаваньнем сьвятое Царквы. Дзеля гэтага мы ўсе радасна ў песьнях ушаноўваем цябе.<br>
<br>
Навучыўшыся з цярплівасьцю ўсялякай дабрадзейнасьці, ты, боганатхнёны Апанасе, атрымаў сьвятое памазаньне Духа і быў сьвятаначальнікам і сапраўдным пастырам, і змагаром за праўдзівую веру. Дзеля гэтага ўся Царква шануе памяць тваю, спраўляючы сьвята і праслаўляючы Збавіцеля.<br>
<br>
<strong>Слава...:</strong><br>
<br>
<em><font color="#d00505">(Тон 6)</font></em> Уславім Хрыстовага сьвятаначальніка Апанаса, які зьвёў у нішто выдумкі Арыя, і ва ўсім сьвеце ясна прапаведаваў дзяржаву Сьвятое Тройцы, – адзінага і неразьдзельнага ў трох асобах Бога. Ён моліць Яго за нас, якія з вераю спраўляем ягоную памяць.<br>
<br>
<strong>Цяпер...:</strong> <em><font color="#d00505">сьвята.</font></em><br>
<br>
<br>
<font color="#d00505"><strong>Вершапесьні</strong> <em>сьвята, або актоіху.</em></font><br>
<br>
<strong>Слава...:</strong><br>
<br>
<em><font color="#d00505">(Тон 3)</font></em> Быццам залатацечны Ніл, аднайменьнік несьмяротнасьці Апанас навадняе ўсіх залатымі струменямі несьмяротнасьці і навучае пакланяцца адзінадзяржаўнай неразьдзельнай Тройцы. Ён крынічыць боскія навукі, поіць розумы верных і моліцца за душы нашыя.<br>
<br>
<strong>Цяпер...:</strong> <em><font color="#d00505">сьвята.</font></em><br>
<br>
<br>
<font color="#d00505"><strong>Адпушчальны трапар<br>
<br>
Трапар</strong></font> <em><font color="#d00505">(тон 3).</font></em> Ты быў стаўпом праўдзівай веры, боскімі догмамі ўмацаваў Царкву, сьвятаначальніку Апанасе; навучаючы, што Сын адзінасутны з Айцом, ты пасароміў Арыя. Ойча блаславёны, малі Хрыста Бога, каб Ён дараваў нам багацьце Свайго зьмілаваньня.