<!DOCTYPE HTML><strong><font color="#d00505">2 траўня – між сьвятымі айца нашага Апанаса, архібіскупа Александрыйскага<br>
<br>
ВЯЧЭРНЯ</font></strong><br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу...»:</font></em></strong><br>
<br>
<em><font color="#d00505">(Тон 4)</font></em> Ты цярпеў перасьлед і вялікія цяжкасьці, пакуль не выкараніў ерась Арыя, і не абараніў статак твой ад нязбожнасьці, навучаючы праўдзіва, што Сын і Дух адзінасутныя з Айцом, сьвятаначальніку блаславёны, ойча пачэсны Апанасе.<br>
<br>
Бліскучым прапаведаваньнем ты, Апанасе, прасьвятліў тых, што ў цемры, і адагнаў спакусу; як сапраўдны пастыр, ты дбаў нястомна пра чысьціню веры і быў непарушным умацаваньнем сьвятое Царквы. Дзеля гэтага мы ўсе радасна ў песьнях ушаноўваем цябе.<br>
<br>
Навучыўшыся з цярплівасьцю ўсялякай дабрадзейнасьці, ты, боганатхнёны Апанасе, атрымаў сьвятое памазаньне Духа і быў сьвятаначальнікам і сапраўдным пастырам, і змагаром за праўдзівую веру. Дзеля гэтага ўся Царква шануе памяць тваю, спраўляючы сьвята і праслаўляючы Збавіцеля.<br>
<br>
<strong>Слава...:</strong><br>
<br>
<font color="#d00505"><em>(Тон 6)</em></font> Уславім Хрыстовага сьвятаначальніка Апанаса, які зьвёў у нішто выдумкі Арыя, і ва ўсім сьвеце ясна прапаведаваў дзяржаву Сьвятое Тройцы, – адзінага і неразьдзельнага ў трох асобах Бога. Ён моліць Яго за нас, якія з вераю спраўляем ягоную памяць.<br>
<br>
<strong>Цяпер...:</strong> <font color="#d00505"><em>сьвята.</em></font><br>
<br>
<br>
<strong><font color="#d00505">Вершапесьні</font></strong> <em><font color="#d00505">сьвята, або актоіху.</font></em><br>
<br>
<strong>Слава...:</strong><br>
<br>
<font color="#d00505"><em>(Тон 3)</em></font> Быццам залатацечны Ніл, аднайменьнік несьмяротнасьці Апанас навадняе ўсіх залатымі струменямі несьмяротнасьці і навучае пакланяцца адзінадзяржаўнай неразьдзельнай Тройцы. Ён крынічыць боскія навукі, поіць розумы верных і моліцца за душы нашыя.<br>
<br>
<strong>Цяпер...:</strong> <font color="#d00505"><em>сьвята.</em></font><br>
<br>
<br>
<strong><font color="#d00505">Адпушчальны трапар<br>
<br>
Трапар</font></strong> <font color="#d00505"><em>(тон 3).</em></font> Ты быў стаўпом праўдзівай веры, боскімі догмамі ўмацаваў Царкву, сьвятаначальніку Апанасе; навучаючы, што Сын адзінасутны з Айцом, ты пасароміў Арыя. Ойча блаславёны, малі Хрыста Бога, каб Ён дараваў нам багацьце Свайго зьмілаваньня.