<!DOCTYPE HTML><strong><font color="#d00505">2 жніўня – Перанясеньне мошчаў сьвятога першамучаніка і дыякана Сьцяпана<br>
<br>
ВЯЧЭРНЯ</font></strong><br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу...»:</font></em></strong><br>
<br>
<em><font color="#d00505">(Тон 2)</font></em> Ты, пачэсны Сьцяпане, быў першым дыяканам і першым мучанікам; ты паказаў шлях сьвятым і многіх мучанікаў прывёў да Госпада. Дзеля гэтага неба адчынілася табе і Бог зьявіўся. Малі Яго за збаўленьне душ нашых.<br>
<br>
Блаславёны першамучаніку і першы дыякане Сьцяпане, ты апрануўся ў сьвятасьць і стаўся спаўжыхаром анёлаў. Маліся цяпер за нас і будзь нашым хадайнікам перад Збаўцам Госпадам бязгрэшным.<br>
<br>
Першамучаніка і мужнага Хрыстовага ўгодніка, Сьцяпана першадыякана дастойна ўшануем, бо ён, стоячы сярод беззаконных, бачыў Сына па правай руцэ Айца.<br>
<br>
<strong>Слава... цяпер...</strong><br>
<br>
<font color="#d00505"><em>Багародзічны.</em></font> Збаў ад бедаў слугаў Тваіх, Багародзіца, бо мы ўсе пасьля Бога да Цябе прыбягаем, як да непарушнай сьцяны і заступніцы<br>
<br>
<font color="#d00505"><em>Крыжабагародзічны.</em></font> Калі Чыстая Дзева бачыла, як Яе Сын быў ведзены на сьмерць, Яна з плачам усклікнула: «Што Ты сьпяшаешся пакінуць бязьдзетнаю мяне, якая нарадзіла Цябе, Хрысьце; што гэта Ты ўчыніў, Збавіцелю ўсіх? Слаўлю і ўзьвялічваю Тваю бязьмежную дабрыню і чалавекалюбства, што пераўзыходзіць усякі розум».<br>
<br>
<br>
<strong><font color="#d00505">Адпушчальны трапар</font></strong><br>
<br>
<em><font color="#d00505">(Тон 4)</font></em> У цярпеньнях, якія ты трываў дзеля Хрыста, ты, першы сярод мучанікаў, здабыў вянец перамогі, выкрыў зацятую лютасьць тых, што перасьледавалі цябе, і бачыў Збавіцеля твайго па правай руцэ Айца. Малі Яго няспынна за збаўленьне душ нашых.<br>
<br>
<br>
<em><font color="#d00505">Пасьля вячэрні, пры адчыненых райскіх дзьвярах сьвятар у фэлоне ідзе да крыжа. Адсьпяваўшы тройчы </font></em><strong><em><font color="#d00505">«Крыжу Твайму...»</font></em></strong><em><font color="#d00505"> з паклонамі, бласлаўляе людзей і ўносіць крыж у алтар</font></em>.