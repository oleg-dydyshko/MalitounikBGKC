<!DOCTYPE HTML><strong><font color="#d00505">3 студзеня – Перадсьвяцьце Богазьяўленьня. Прарока Малахіі, мучаніка Гардзея<br>
<br>
ВЯЧЭРНЯ</font></strong><br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу...»:</font></em></strong><br>
<br>
<font color="#d00505"><em>(Тон 8) Прарока Малахіі.</em></font> Убачыўшы спаўненьне прароцтваў тваіх, дзіўлюся на іхнюю праўдзівасьць і слаўлю цябе, прарок Малахія. Голасам тваім ты прасьвятліў сьвет і прадвясьціў збавеннае прыйсьце Госпада.<br>
<br>
Ушанаваны імем анёла, ты жыў быццам анёл на зямлі, сумясьціўшы ў сабе чысьціню цялесную з духоўнаю, Малахія блаславёны.<br>
<br>
Ахвярую Табе, Госпадзе, прарока Твайго, як малельніка і заступніка майго; малітвамі ягонымі і просьбамі, Шчодры, у міласэрнасьці Тваёй адпусьці правіны збалелае душы, бо Ты спагадлівы і ласкавы.<br>
<br>
<font color="#d00505"><em>(Тон 8) Мучаніка Гардзея.</em></font> Мучаніку Гардзею, ты ўцёк ад змроку спакусы ў надзеі бачыць Бога. Выпрабаваны шматлікімі мучэньнямі і церпячы голад, ты ўсьведаміў сілу сваю і сам кінуўся на праціўніка.<br>
<br>
Усяхвальны Гардзею, ты з вялікаю ўпэўненасьцю супрацівіўся мноству ворагаў і за нішто палічыў іхняе нязбожнае зборышча. Ты стаў сярод іх свабодна і абвясьціў на ўвесь голас Хрыста, Тварца і Госпада спрадвечнага, роўнага славаю з Айцом і Духам.<br>
<br>
Калі табе адсеклі галаву, ты перайшоў ад жыцьця да жыцьця, ад сьмерці да несьмяротнасьці, і ад тленнасьці да нятленнасьці, не чакаючы прыроднага канца, але захацеўшы сам памерці. Вялікія подзьвігі твае, мучаніку Гардзею, якімі ты ўзьвялічыў Хрыста, адзінага добрасардэчнага.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 4)</em></font> Слаўны цуд! Той, хто хрысьціць Духам і агнём, ідзе да Ярдану хрысьціцца ад Яна; Ён ня толькі Бог, і ня просты чалавек, але ў дзьвюх прыродах адзін і той самы Сын адзінародны. Як чалавек, Ён просіць хрышчэньня ў сьмяротнага, беручы на Сябе, як Бог, грахі сьвету і даючы ўсім веліч зьмілаваньня.<br>
<br>
<br>
<font color="#d00505"><strong>Вершапесьні</strong></font><br>
<br>
<em><font color="#d00505">(Тон 6)</font></em> Вось Прасьвятленьне верных, вось нашае Ачышчэньне прыходзіць, каб увайсьці ў ваду, абмыць плямы чалавечай злосьці і абнавіць нашую зьнямоглую прыроду.<br>
<br>
<font color="#d00505"><em>Верш.</em></font> Дзеля гэтага згадваю Цябе ў краіне Ярданскай і Гэрмонскай.<br>
<br>
Прадвесьнік твой, Госпаде, убачыўшы Цябе, калі Ты прыйшоў і папрасіў хрышчэньня ў яго, з страхам усклікнуў: «Як я магу хрысьціць Цябе, адзінага бязгрэшнага, Божа і Творча мой?»<br>
<br>
<font color="#d00505"><em>Верш.</em></font> Воды ўбачылі Цябе, Божа, воды ўбачылі Цябе і спалохаліся.<br>
<br>
Перанясемся, верныя, у думках на Ярдан і ўбачым вялікі цуд: вось Творца ўсіх, які аб’явіўся на зямлі, прыходзіць хрысьціцца ў ягоных водах.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 5)</em></font> Хрыстос Бог прыходзіць хрысьціцца на Ярдан: у Сваёй дабрыні і чалавекалюбстве Ён хоча Сваім зьяўленьнем ачысьціць нас ад беззаконьняў нашых.<br>
<br>
<br>
<strong><font color="#d00505">Адпушчальныя трапары</font></strong><br>
<br>
<font color="#d00505"><strong>Трапар прарока Малахіі</strong> <em>(тон 2).</em></font> Боганатхнёны прарок Малахія, ты прадвясьціў страшны дзень прыйсьця Хрыстовага, і прадказаў Ягонае зьверхніцтва над законам, кажучы: «Прыйдзе сапраўды Госпад, якога мы шукалі ў сьвятыні». Цяпер малі Яго за збаўленьне душаў нашых.<br>
<br>
<strong>Слава...</strong><br>
<br>
<font color="#d00505"><strong>Трапар мучаніка Гардзея</strong></font> <em><font color="#d00505">(тон 4).</font></em> Мучанік Твой, Госпадзе, Гардзей, у цярпеньнях вянец нятленны атрымаў ад Цябе, Бога нашага. Маючы сілу Тваю, ён перамог мучыцеляў і зьнішчыў дэманаў нікчэмную дзёрзкасьць. Малітвамі яго збаў душы нашы.<br>
<br>
<strong>Цяпер...<br>
<br>
<font color="#d00505">Трапар перадсьвяцьця</font></strong> <em><font color="#d00505">(тон 4).</font></em> Рыхтуйся, Забулён; красуйся Нэфталім; рака Ярдан, затрымайся і прымі з радасьцю Ўладара́, які ідзе хрысьціцца ў табе. Весяліцеся, Адам з прамаці Эваю, не хавайцеся, як некалі ў раі: убачыўшы вас голымі, Ён прыйшоў, каб апрануць вас у першую вопратку. Хрыстос зьявіўся, каб усё стварэньне абнавіць.