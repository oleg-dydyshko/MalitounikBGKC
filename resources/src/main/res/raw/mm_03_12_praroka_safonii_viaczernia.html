<!DOCTYPE HTML><strong><font color="#d00505">3 сьнежня – сьвятога прарока Сафоніі<br>
<br>
ВЯЧЭРНЯ</font></strong><br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу...»:</font></em></strong><br>
<br>
<em><font color="#d00505">(Тон 4)</font></em> Чысьцінёй розуму свайго ты прыняў прамень Боскага зьзяньня і быў вестуном, прадвесьнікам і прарокам Божым. Ты, пачэсны, стаў Боскімі вуснамі Духа, абвяшчаючы аб’яўленае табе Ім збаўленьне для ўсіх народаў і прыйсьце Валадарства Хрыста. Малі яго за збаўленьне і прасьвятленьне душаў нашых.<br>
<br>
Ты, боганатхнёны, быў ушанаваны ласкаю Богабачаньня і дару прароцкага, і ўдастоіўся вечнага шчасьця. Увесь праняты Божай любоўю і маючы сьмеласьць у Яго, не пераставай маліцца за нас, якія шануем цябе як выдатнага і натхнёнага вестуна Божага, каб Ён захаваў нас ад бедаў і збавіў душы нашыя.<br>
<br>
Ты, Несьмяротны, паказаў нам прарока твайго, быццам адухоўленую хмару, з якой цячэ вада жыцьця вечнага. Ты паслаў яго, даўшы яму Духа Сьвятога, адзінасутнага з Табою, Ойча ўсемагутны, і з Сынам Тваім, што зазьзяў з Тваёй існасьці; і праз яго прадвясьціў збавеннае прыйсьце Хрыста Бога нашага на збаўленьне ўсім народам.<br>
<br>
<strong>Слава... цяпер...</strong><br>
<br>
<font color="#d00505"><em>Багародзічны.</em></font> Я, няшчасны, упаў у бездань правінаў з прычыны маёй ленасьці, бяздумнасьці і няведаньня; і роспач агарнула мяне. Але Ты, Усячыстая, будзь мне, памочніцай, ачышчэньнем і збаўленьнем, малю Цябе. Да Цябе прыходжу і з вераю клічу: ня дай, каб мой канец быў на радасьць хітраму ворагу.<br>
<br>
<em><font color="#d00505">Крыжабагародзічны.</font></em> «Ня плач па мне, Маці, бачачы на крыжы павешанага Сына Твайго, які на водах зямлю павесіў і ўсё, што існуе, стварыў. Я ўстану і праслаўлюся, і пякельнае ўладарства скрышу сілаю Маёю, зьнішчу ягоную ўладу, і вязьняў ягоных вызвалю ў міласэрнасьці Маёй і як Чалавекалюбец да Айца прывяду».<br>
<br>
<br>
<font color="#d00505"><strong>Вершапесьні</strong></font><br>
<br>
<em><font color="#d00505">З актоіха.</font></em><br>
<br>
<br>
<strong><font color="#d00505">Адпушчальны трапар</font></strong> <em><font color="#d00505">(тон 2).</font></em> Прарока Твайго, Госпадзе, Сафоніі памяць спраўляючы, праз яго молім Цябе: «Збаў душы нашыя».