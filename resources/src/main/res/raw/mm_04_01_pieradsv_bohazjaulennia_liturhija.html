<!DOCTYPE HTML><font color="#d00505"><strong>4 студзеня – Перадсьвяцьце Богазьяўленьня. Сабор 70-ці апосталаў, пачэснага Тэактыста<br>
<br>
ЛІТУРГІЯ<br>
<br>
Трапар апосталаў</strong> <em>(тон 3).</em></font> Апосталы сьвятыя, маліце міласэрнага Бога, каб Ён дараваў душам нашым адпушчэньне грахоў.<br>
<br>
<strong>Слава...:</strong><br>
<br>
<font color="#d00505"><strong>Сьвятога Тэактыста</strong> <em>(тон 8).</em></font> У табе, ойча, верна захаваўся вобраз Божы: узяўшы крыж, ты пайшоў усьлед за Хрыстом і на справе навучаў не клапаціцца аб целе, бо яно прамінае, але дбаць пра душу, рэч несьмяротную. Дзеля гэтага разам з анёламі радуецца, сьвяты Тэактысьце, дух твой.<br>
<br>
<strong>Цяпер...:</strong><br>
<br>
<font color="#d00505"><strong>Трапар перадсьвяцьця Богазьяўленьня</strong> <em>(тон 4)</em>.</font> Рыхтуйся, Забулён; красуйся Нэфталім; рака Ярдан, затрымайся і прымі з радасьцю Ўладара, Які ідзе хрысьціцца ў табе. Весяліцеся, Адам з прамаці Эваю, не хавайцеся, як некалі ў раі: убачыўшы вас голымі, Ён прыйшоў, каб апрануць вас у першую вопратку. Хрыстос зьявіўся, каб усё стварэньне абнавіць.<br>
<br>
<strong><font color="#d00505">Кандак перадсьвяцьця Богазьяўленьня</font></strong> <font color="#d00505"><em>(тон 4)</em>.</font> Сёньня Хрыстос стаў у Ярдане і кажа Яну: “Ня бойся хрысьціць Мяне, бо Я прыйшоў збавіць Адама першастворанага”.<br>
<br>
<br>
<font color="#d00505"><strong>Пракімен</strong> <em>(Пс 27.9, 1).</em></font> Збаў, Госпадзе, людзей Тваіх і блаславі набытак Твой.<br>
<br>
<em><font color="#d00505">Верш.</font></em> Цябе, Госпадзе, клічу: Божа мой, не адмоўчвайся ад мяне.<br>
<br>
<br>
<font color="#d00505"><strong>Апостал:</strong> <em>2 Цім 4.5-8</em></font>.<br>
<br>
<br>
<font color="#d00505"><strong>Алілуя</strong> <em>(Пс 6.2)</em>.</font> Няхай Бог зьмілуецца над намі і блаславіць нас.<br>
<br>
<em><font color="#d00505">Верш.</font></em> Няхай сьветласьць твару Яго зазьзяе над намі.