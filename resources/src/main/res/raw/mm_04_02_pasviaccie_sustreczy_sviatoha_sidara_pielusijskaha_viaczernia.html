<!DOCTYPE HTML><strong><font color="#d00505">4 лютага – Пасьвяцьце Сустрэчы і сьвятога айца нашага Сідара Пелусійскага<br>
<br>
ВЯЧЭРНЯ</font></strong><br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу...»:</font></em></strong><br>
<br>
<em><font color="#d00505">(Тон 4)</font></em> Спаўняючы пісаны закон, Чалавекалюбец прыносіцца сёньня ў сьвятыню. Стары Сымон прымае Яго на свае рукі і кажа: «Цяпер адпускаеш мяне да вечнага шчасьця, бо я ўбачыў сёньня Цябе, апранутага ў сьмяротнае цела, хоць Ты Госпад жыцьця і Ўладар сьмерці».<br>
<br>
Ты, Госпадзе, явіў Сябе сьвятлом для прасьвятленьня народаў. Як Сонца праведнасьці, што сядзіць на хмары, Ты споўніў усё, што Закон цьмяна прадказваў, і паказаў сьвітанак новай ласкі. Сымон, убачыўшы Цябе, усклікнуў: «Вызвалі мяне ад тленнасьці, бо сёньня я ўбачыў Цябе».<br>
<br>
Не пакідаючы ўлоньня Айца як Бог, Ты дабравольна прыняў цела і быў ношаны ў абдымках Заўсёды Дзевы. Ты, што трымаеш усё рукою Тваёю, дазволіў Сымону Богапрыемцу ўзяць Цябе на рукі, і ён радасна ўсклікнуў: «Сёньня адпускаеш у супакоі слугу Твайго, бо я ўбачыў Цябе, Уладару».<br>
<br>
<font color="#d00505"><em>(Тон 4)</em></font> Відзеньнямі і ўчынкамі ты, мудры Сідар, узьнёсься да Бога і ўчыніў жыцьцё тваё дасканалым. Ты палюбіў вечнае, пажадаўшы яго ўсім нутром тваім, і таму асягнуў блаславёную мэту і трохсонечнае зьзяньне.<br>
<br>
Вадаспадам ласкі і слоўным дажджом ты напаўняеш усіх мудрых у Богу; дакрануўшыся вуснамі да чашы вышэйшае мудрасьці, ты, годны подзіву, чэрпаў з яе шчодра, быццам з крыніцы, рассыпаў усюды промні вучэньняў, навучаючы і настаўляючы ўсіх.<br>
<br>
Утаймаваўшы прыродныя схільнасьці ўстрыманасьцю і жыцьцядайным умярцьвленьнем, і пашырыўшы далягляды душы, ты, сьвяты ойча, стаўся скарбніцаю Духа, крыніцаю боганатхнёных вучэньняў і селішчам невыказнае мудрасьці.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 2)</em></font> Сёньня Сымон прымае на рукі свае Госпада Славы, якога раней на Сынайскай гары бачыў у хмары Майсей, калі Той даваў яму табліцы Закону. Ён той, які гаварыў праз прарокаў, Ён – Творца Закону. Ён той, якога Давід прадвясьціў – страшны для ўсіх і багаты на міласэрнасьць.<br>
<br>
<br>
<font color="#d00505"><em>У Вялікі пост:</em></font><br>
<br>
<strong>Слава... цяпер...</strong><br>
<br>
<em><font color="#d00505">Багародзічны (тон 4).</font></em> Маючы Цябе памочніцай, Усячыстая, што прабываеш у няспыннай малітве да Госпада, прашу Цябе: адхілі ад мяне, Дзева, напасьці, спыні хваляваньні душы маёй, узьнімі мой розум, каб мне належна ўславіць Цябе.<br>
<br>
<font color="#d00505"><em>Або:<br>
<br>
Крыжабагародзіны.</em></font> Убачыўшы, як Ты, Ягнё і Пастыр, вісіш на дрэве, Усчыстая па-матчынаму заплакала і ўсклікнула: «Сыне мой любы, як гэта павесілі Цябе, Доўгацярплівы, на дрэве крыжовым? Як беззаконныя прыбілі цьвікамі рукі і ногі Твае, Слова; і як Ты, Уладару кроў сваю праліў?»<br>
<br>
<br>
<font color="#d00505"><strong>Вершапесьні</strong></font><br>
<br>
<em><font color="#d00505">Тыя самыя, што 1 лютага:<br>
<br>
(Тон 2)</font></em> Успрымі, Сымоне, Госпада славы, бо вось Ён прыходзіць, як было прадвешчана табе Духам Сьвятым.<br>
<br>
<font color="#d00505"><em>Верш.</em></font> Цяпер адпускаеш, Уладару, слугу Твайго ў супакоі, паводле слова Твайго.<br>
<br>
Усячыстая Дзева ўваходзіць у сьвятыню, несучы на руках, як немаўля, Уладара і Творцу ўсіх.<br>
<br>
<font color="#d00505"><em>Верш.</em></font> Сьвятло для прасьвятленьня народаў і славу Ізраіля, люду Твайго.<br>
<br>
Вялікая і страшная тайна, дзівосная на выгляд: Той, хто трымае ў абдымках Сваіх усё і ўзгадоўвае немаўлят, як немаўля на руках прыносіцца.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 2)</em></font> Сьвятая Дзева прыносіць Сьвятога ў сьвятыню да сьвятара; Сымон, працягнуўшы рукі, прымае Яго і радасна ўсклікае: «Цяпер адпускаеш, Уладару Госпадзе, слугу Твайго ў супакоі паводле слова Твайго».<br>
<br>
<br>
<strong><font color="#d00505">Адпушчальныя трапары<br>
<br>
Трапар сьвятога</font></strong> <em><font color="#d00505">(тон 8).</font></em> У табе, ойча, верна захаваўся вобраз Божы: узяўшы крыж, ты пайшоў усьлед за Хрыстом і на справе навучаў не клапаціцца аб целе, бо яно прамінае, але дбаць пра душу, рэч несьмяротную. Дзеля гэтага разам з анёламі радуецца, сьвяты Сідару, дух твой.<br>
<br>
<strong><font color="#d00505">Трапар сьвята</font></strong> <em><font color="#d00505">(тон 1).</font></em> Радуйся, поўная ласкі Багародзіца Дзева, бо з Цябе зазьзяла Сонца праведнасьці, Хрыстос Бог наш, які прасьвятляе тых, што ў цемры. Весяліся і ты, праведны стары, успрыняўшы на рукі свае Вызваліцеля душаў нашых, які дае нам уваскрасеньне.