<!DOCTYPE HTML><strong><font color="#d00505">4 жніўня – 7-мі юнакоў Эфэскіх</font></strong><br>
<br>
<font color="#d00505"><strong>ВЯЧЭРНЯ</strong></font><br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу...»:</font></em></strong><br>
<br>
<em><font color="#d00505">(Тон 1)</font></em> Прыйдзеце, уславім Хрыста, які асьвяціў і ўславіў сямісьвечны ліхтар – сем пачэсных юнакоў, – і ўсклікнем: «Малітвамі іх, Госпадзе Збавіцелю, даруй нам спакойнае жыцьцё!»<br>
<br>
Страшны цуд: памёршы згодна з законамі прыроды і прабыўшы шмат гадоў у пячоры, сем боскіх юнакоў звышпрыродна ўсталі, быццам ад сну.<br>
<br>
Усхвалім сёньня Амбліха боскага з Максімільянам, Мартыніяна і Яна, і Антона з Дзянісам, а з імі мудрага дабрадзейнага Экзакустадыяна, якія моляцца за нас.<br>
<br>
<strong>Слава... цяпер...</strong><br>
<br>
<em><font color="#d00505">Багародзічны (тон 1).</font></em> Малітвамі Тваімі, Багародзіца чыстая, адгані грэшныя пажаданьні ад няшчаснай душы маёй, учыні спакойным жыцьцё маё і залічы мяне да статку выбраных авечак Тваіх.<br>
<br>
<font color="#d00505"><em>Крыжабагародзічны (тон 1).</em></font> Стоячы ля крыжа Сына і Бога свайго, і гледзячы на ягоныя цярпеньні, Маці чыстая з плачам казала: «Гора мне, Дзіця любае, як гэта Ты, Слова Божае, незаслужана церпіш, хочучы збавіць род людзкі?»<br>
<br>
<br>
<font color="#d00505"><strong>Адпушчальны трапар</strong></font><br>
<br>
<em><font color="#d00505">(Тон 4)</font></em> Вялікі цуд веры! У пячоры, быццам у царскім хораме, сем юнакоў, памёршы, прабылі нятленнымі, і пасьля многіх гадоў усталі, быццам ад сну, на доказ уваскрасеньня для ўсіх людзей. Малітвамі іх, Хрысьце Божа, зьмілуйся над намі.