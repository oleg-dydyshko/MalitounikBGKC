<!DOCTYPE HTML><strong><font color="#d00505">5 студзеня – Чаканьне Богазьяўленьня. Мучанікаў Тэапэмпта і Тэоны; пачэснае Сынклітыкі Александрыйскай<br>
<br>
ВЯЧЭРНЯ</font></strong><br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу...»:</font></em></strong><br>
<br>
<em><font color="#d00505">Мучанікаў Тэапэмпта і Тэоны (тон 4)</font></em><font color="#d00505">.</font> Усхвалім мудрых Тэону і Тэапэмпта, што, верныя вучэньням Хрыстовым, шчырай і набожнай службаю адмянілі саромнае ідалапаклонства, вызнаўшы мужна адзінага Госпада і Бога перад мучыцелямі, і атрымалі за гэта вянец з вышыні.<br>
<br>
Адмовіўшыся ад прынадаў, што цягнуць долу, і ад пераходнае славы гэтага жыцьця, вы, усяхвальныя, прыйшлі да Хрыста. Сагрэтыя Ягонай дабрынёю, вы ахвяравалі сябе, як духмяныя ружы, і атрымалі за гэта нятленныя вянцы валадарства нябеснага.<br>
<br>
Адкінуўшы гэты сьвет і ідальскую спакусу, вы, мучанікі, пасаромілі бяздумных мучыцеляў і сталіся дзецьмі Царквы, вядомымі ва ўсім сьвеце. Цяпер вы стаіце перад Богам і пяеце разам з анёламі песьню хвалы.<br>
<br>
<font color="#d00505"><em>Сінклітыкі Александрыйскай</em></font> <em><font color="#d00505">(тон 1)</font></em>. Пераймаючы прыклад айцоў, ты палюбіла славу нятленную, пакінула прынады сьвету і ўтаймавала жаданьні цела твайго. Сёньня ты цешышся з Хрыстом, атрымаўшы ўзнагароду за подзьвігі твае.<br>
<br>
Той, хто прасіў дазволу спакусіць Ёва, хацеў і цябе спакусіць, але быў змушаны пакінуць у супакоі цела тваё, як золата выпрабаванае ягонымі нападкамі. Цярпліва пераносячы боль і недамаганьні, ты пасароміла яго і атрымала вянец перамогі.<br>
<br>
Зажадаўшы вялікай красы Жаніха Хрыста, ты сталася Ягонай нявестаю і ўпрыгожыла сябе добрымі ўчынкамі і ўстрыманасьцю. Дзеля гэтага цяпер пануеш з Ім у харомах Яго.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 6)</em></font> Рыхтуйся, рака Ярдан, бо вось ідзе Хрыстос хрысьціцца ад Яна, каб у тваёй вадзе Боскасьцю сваёю скрышыць галаву нябачнага зьмея. Радуйся, Ярданская пустыня, горы, цешцеся, бо Жыцьцё вечнае прыходзіць паклікаць Адама. Кліч на ўвесь голас у пустыні, Прадвесьніку Яне: «Рыхтуйце шлях Госпаду, рабіце простымі сьцежкі Яго!»<br>
<br>
<br>
<font color="#d00505"><strong>Вершапесьні</strong></font><br>
<br>
<em><font color="#d00505">(Тон 6)</font></em> Зямля і ўсё, што на ёй, радуйцеся, бо вось Струмень Радасьці хрысьціцца ў рацэ, асушае крыніцу злосьці, і вылівае ўсім Боскае адпушчэньне.<br>
<br>
<em><font color="#d00505">Верш.</font></em> Дзеля гэтага згадваю Цябе ў краіне Ярданскай і Гэрмонскай.<br>
<br>
Сьветладаўца Ісус, ня маючы патрэбы ў хрышчэньні, уваходзіць цялесна ў ваду Ярдану, каб прасьвятліць тых, што ў цемры нецярпліва чакалі Яго.<br>
<br>
<font color="#d00505"><em>Верш.</em></font> Воды ўбачылі Цябе, Божа, воды ўбачылі Цябе і спалохаліся.<br>
<br>
Прыняўшы вобраз слугі, Ты ідзеш хрысьціцца ад слугі ў Ярданскіх струменях, каб прасьвятліць нас і выбавіць ад няволі першага граху.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 6)</em></font> Хай радуецца пустыня Ярданская і хай праросьціць лілеі, бо ў ёй быў чутны голас, які гукаў: «Рыхтуйце шлях Госпаду!» Той, хто ўстанавіў горы на месцах іх і адмерыў даліны – Бог, які ўсё стварыў, – хрысьціцца ад слугі, Сам стаўшыся ўбогім, каб нам даць багатыя дары. Некалі Эве сказана было: «У болях будзеш раджаць дзяцей тваіх». Сёньня ж Дзева пачула: «Радуйся, Абрадаваная, з табою Госпад, які дае нам веліч зьмілаваньня Свайго».<br>
<br>
<br>
<font color="#d00505"><strong>Адпушчальныя трапары<br>
<br>
Трапар мучанікаў Тэапэмпта і Тэоны</strong></font> <em><font color="#d00505">(тон 4).</font></em> Мучанікі Твае, Госпадзе, у цярпеньнях вянцы нятленныя атрымалі ад Цябе, Бога нашага. Маючы сілу Тваю, яны перамаглі мучыцеляў і зьнішчылі дэманаў нікчэмную дзёрзкасьць. Малітвамі іх збаў душы нашы.<br>
<br>
<font color="#d00505"><strong>Сінклітыкі Александрыйскай</strong></font> <em><font color="#d00505">(тон 8).</font></em> У табе, маці, верна захаваўся вобраз Божы: узяўшы крыж, ты пайшла ўсьлед за Хрыстом і на справе навучала не клапаціцца аб целе, бо яно прамінае, але дбаць пра душу, рэч несьмяротную. Дзеля гэтага разам з анёламі радуецца, сьвятая Сінклітыка, дух твой.<br>
<br>
<strong><font color="#d00505">Чаканьня Богазьяўленьня</font></strong> <font color="#d00505"><em>(тон 4).</em></font> Пасьля ўзьнясеньня Ільлі, Елісей плашчом ягоным ударыў Ярдан, і той падаўся назад: воды ягоныя разышліся на два бакі, пакідаючы пасярэдзіне сухі шлях. Вось нам вобраз хрышчэньня, якім мы праходзім шлях жыцьця нашага. Хрыстос прыходзіць на Ярдан асьвяціць ваду.