<!DOCTYPE HTML><font color="#d00505"><strong>5 студзеня – Чаканьне Богазьяўленьня<br>
(Сьвяты вечар перад Богазьяўленьнем)<br>
<br>
ВЯЛІКІЯ ГАДЗІНЫ<br>
<br>
Гадзіны: [3]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[6]&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[9]<br>
<br>
ПЕРШАЯ ГАДЗІНА<br>
<br>
Сьвятар:</strong></font> Блаславёны Бог наш спрадвеку, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін. Слава Табе, Божа наш, слава Табе.<br>
<br>
Уладару нябесны, Суцяшальніку, Духу праўды, Ты ўсюды прысутны і ўсё напаўняеш, Скарбніца дабра і жыцьця Падаўча, прыйдзі і пасяліся ў нас, і ачысьці нас ад усяго благога, і збаў, Добры, душы нашы.<br>
<br>
Сьвяты Божа, Сьвяты Моцны, Сьвяты Несьмяротны, зжалься над намі. <em><font color="#d00505">(Тройчы)</font></em><br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Усесьвятая Тройца, зжалься над намі: Госпадзе, ачысьці грахі нашы; Уладару, даруй бясчынствы нашы; Сьвяты, наведай і аздараві немачы нашы дзеля Твайго імя.<br>
<br>
Госпадзе, зьмілуйся. <font color="#d00505"><em>(Тройчы)</em></font><br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Ойча наш, каторы ёсьць у небе, сьвяціся імя Тваё, прыйдзі валадарства Тваё, будзь воля Твая як у небе, так і на зямлі. Хлеба нашага штодзённага дай нам сёньня, і адпусьці нам грахі нашы, як і мы адпускаем вінаватым нашым; і ня ўводзь нас у спакусу, але збаў нас ад злога.<br>
<br>
<strong><font color="#d00505">Сьвятар:</font></strong> Бо Тваё валадарства, і сіла, і слава, Айца, і Сына, і Сьвятога Духа, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
Госпадзе, зьмілуйся. <em><font color="#d00505">(12 разоў)</font></em><br>
<br>
Слава Айцу і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Прыйдзіце, паклонімся Ўладару нашаму Богу.<br>
<br>
Прыйдзіце, паклонімся і прыпадзем да Хрыста, Уладара нашага і Бога.<br>
<br>
Прыйдзіце, паклонімся і прыпадзем да самога Хрыста, Уладара і Бога нашага.<br>
<br>
<br>
<strong>Псалом 5</strong><br>
<br>
Пачуй, Госпадзе, словы мае, да ўздыханьняў маіх прыслухайся.<br>
<br>
Будзь уважлівы да малітвы маёй, Уладару мой і Божа мой!<br>
<br>
Бо да Цябе, Госпадзе, малюся: раніцай голас мой пачуй, раніцай буду маліцца Табе і чакаць.<br>
<br>
Бо Ты Бог не такі, што любіць беззаконьне: крывадушнікам няма месца ў Цябе.<br>
<br>
Нязбожныя не ўстаяць перад Табою, Ты ненавідзіш усіх, што робяць беззаконьне;<br>
<br>
Губіш усіх, што кажуць няпраўду. Госпаду агідныя крыважэрныя і няшчырыя.<br>
<br>
Я ж з вялікай ласкі Тваёй увайду ў дом Твой, пакланюся сьвятыні Тваёй у страху перад Табою.<br>
<br>
Госпадзе, у справядлівасьці Тваёй будзь мне правадыром, насуперак ворагам маім выраўняй шлях перада мною.<br>
<br>
Бо ў вуснах іх няма шчырасьці, сэрцы іх пустыя, горлы іх – магілы адкрытыя, языкі іх лісьлівыя.<br>
<br>
Судзі іх, Божа, хай абернуцца ў нішто намеры іх, дзеля безьлічы бясчынстваў іх адкінь іх, бо яны паўсталі супраць Цябе.<br>
<br>
Хай узрадуюцца ўсе, што спадзяюцца на Цябе, хай цешацца давеку.<br>
<br>
І хай цешацца з Табою тыя, што любяць імя Тваё.<br>
<br>
Бо Ты, Госпадзе, бласлаўляеш праведніка: быццам шчытом, пакрываеш яго.<br>
<br>
<br>
<strong>Псалом 22</strong><br>
<br>
Госпад мой пастыр, і ні ў чым ня буду мець нястачы;<br>
<br>
На зялёных пашах Ён дае мне ляжаць, прыводзіць мяне на ціхія воды.<br>
<br>
Ён жывіць маю душу, вядзе мяне па простых сьцежках дзеля хвалы імя Свайго.<br>
<br>
Калі б я нават ішоў змрочнай далінаю сьмерці, не збаюся зла, бо Ты са мною.<br>
<br>
Жазло Тваё і палка Твая – яны для мяне суцяшэньне.<br>
<br>
Ты падрыхтаваў стол для мяне перад ворагамі маімі, алеем памазаў галаву маю: да берагоў поўная чаша мая.<br>
<br>
Дабрыня і ласка будуць са мною праз усе дні жыцьця майго, і буду жыць у доме Гасподнім на вякі вякоў.<br>
<br>
<br>
<strong>Псалом 26</strong><br>
<br>
Госпад – сьвятло і збаўленьне маё: каго мне баяцца?<br>
<br>
Госпад – абарона жыцьця майго: перад кім мне дрыжэць?<br>
<br>
Калі нападаюць на мяне злачынцы, каб зьесьці цела маё, – ворагі і непрыяцелі мае, – яны спатыкаюцца і падаюць.<br>
<br>
Хай стануць аблогаю супраць мяне, сэрца маё не збаіцца; хай пойдуць на мяне з вайною, ня страчу надзеі.<br>
<br>
Аднаго прашу ў Госпада, аднаго шукаю: каб мне жыць у доме Гасподнім праз усе дні жыцьця майго, каб бачыць мне красу Гасподнюю, і аддавацца роздуму ў Ягонай сьвятыні.<br>
<br>
Бо ў дзень бяды Ён мяне схавае ў шатры Сваім, скрые мяне ў патайным месцы жыльля Свайго, на скалу ўздыме мяне.<br>
<br>
І вось цяпер уздымаю галаву маю на ворагаў, што навокал мяне.<br>
<br>
Прынясу ахвяру радасную ў шатры Яго, запяю і буду ў псалмах хваліць Госпада.<br>
<br>
Пачуй, Госпадзе, голас мой, калі я гукаю: зьмілуйся нада мною і адгукніся мне.<br>
<br>
Ад імя Твайго сэрца маё гаворыць: «Шукайце аблічча Майго». Шукаю, Госпадзе, аблічча Тваё.<br>
<br>
Не хавай аблічча Свайго ад мяне, у гневе не адкідай слугі Твайго.<br>
<br>
Ты мой памочнік, дык не адкідай мяне; не пакідай мяне, Божа Збавіцелю мой.<br>
<br>
Нават калі б бацька і маці мае пакінулі мяне, Госпад мяне да Сябе прыгорне.<br>
<br>
Навучы мяне, Госпадзе, шляху Твайму, вядзі мяне па роўнай дарозе з увагі на ворагаў маіх.<br>
<br>
Ня выдай мяне на волю непрыяцеляў маіх, бо хлусьлівыя сьведкі і гвалтаўнікі паўсталі супраць мяне.<br>
<br>
Веру, што ўбачу дабрыню Гасподнюю на зямлі жывых.<br>
<br>
Чакай Госпада і будзь мужны; няхай адважным будзе сэрца тваё, і спадзявайся на Госпада.<br>
<br>
<br>
<strong>Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.</strong><br>
<br>
Алілуя, алілуя, алілуя, слава Табе, Божа. <em><font color="#d00505">(Тройчы)</font></em><br>
<br>
Госпадзе, зьмілуйся. <font color="#d00505"><em>(Тройчы)</em></font><br>
<br>
<strong>Слава...</strong><br>
<br>
<font color="#d00505"><strong>Трапар</strong> <em>(тон 4).</em></font> Пасьля ўзьнясеньня Ільлі, Елісей плашчом ягоным ударыў Ярдан, і той падаўся назад: воды ягоныя разышліся на два бакі, пакідаючы пасярэдзіне сухі шлях. Вось нам вобраз хрышчэньня, якім мы праходзім шлях жыцьця нашага. Хрыстос прыходзіць на Ярдан асьвяціць ваду.<br>
<br>
<strong>Цяпер...</strong><br>
<br>
<font color="#d00505"><em>Багародзічны.</em></font> Як нам назваць Цябе, Поўная ласкі: небам, бо з Цябе зазьзяла Сонца Справядлівасьці? Раем, бо Ты вырасьціла Кветку нятленнасьці? Дзеваю, бо Ты засталася непарушнаю? Чыстаю Маці, бо Ты мела ў абдымках Тваіх Сына, Бога ўсіх? Малі Яго за збаўленьне душ нашых.<br>
<br>
<br>
<font color="#d00505"><strong>Вершапесьні сьв. Сафрона Ерусалімскага</strong><br>
<br>
<em>(Тон 8)</em></font> Сёньня прырода вады асьвячаецца, разьдзяляецца Ярдан і паварочвае плынь вады свае, убачыўшы, як хрысьціцца Ўладар. <em><font color="#d00505">(Двойчы)</font></em><br>
<br>
<font color="#d00505"><em>Верш.</em></font> Дзеля гэтага згадваю Цябе ў краіне Ярданскай і Гэрмонскай.<br>
<br>
Ты, Хрысьце Ўладару, прыйшоў як чалавек на раку, жадаючы прыняць хрышчэньне слугі з рук Прадвесьніка дзеля грахоў нашых, Добры Чалавекалюбча.<br>
<br>
<font color="#d00505"><em>Верш.</em></font> Воды ўбачылі Цябе, Божа, воды ўбачылі Цябе і спалохаліся.<br>
<br>
<font color="#d00505"><em>Тое самае.</em></font><br>
<br>
<strong>Слава...</strong><br>
<br>
На голас таго, хто гукаў у пустыні: «Рыхтуйце шлях Госпаду», Ты, Госпадзе, што ня ведаеш граху, успрыняўшы выгляд слугі, прыйшоў і прасіў хрышчэньня. Воды ўбачылі Цябе і спалохаліся; Прадвесьнік задрыжэў і ўсклікнуў: «Як гэта ліхтар можа прасьвятліць Сьвятло? Як слуга можа ўскласьці руку на Госпада? Збавіцелю, што бярэш грахі сьвету, асьвяці мяне і ваду».<br>
<br>
<strong>Цяпер...</strong><br>
<br>
<font color="#d00505"><em>Тое самае.</em><br>
<br>
<br>
<strong>Пракімен</strong> <em>(Пс 17.2-3).</em></font> Загрымеў з нябёсаў Госпад, і Ўсявышні падаў голас Свой.<br>
<br>
<em><font color="#d00505">Верш.</font></em> Буду любіць Цябе, Госпадзе, сіла мая: Госпад умацаваньне маё, маё прыстанішча і мой Збавіцель.<br>
<br>
<br>
<strong>Чытаньне кнігі прарока Ісаі</strong> <em>(Іс 35.1-10)</em><br>
<br>
Так кажа Госпад: «Хай цешыцца пустыня і сасмаглая зямля, і хай праросьціць польныя лілеі, і хай зацьвіце, хай усе весяляцца! Хай радуецца пустыня Ярданская, бо ёй дадзеная хвала Лівану, і краса Кармельская, і мае людзі ўбачаць славу Гасподнюю, веліч Божую. Самлелыя рукі, умацуйцеся, хісткія калені, акрэпніце. Скажэце маладушным: “Сьмела, ня бойцеся! Вось ваш Бог, вось ваш Суддзя, ваша адплата; Ён прыходзіць, каб збавіць вас”. Тады вочы сьляпых адчыняцца і вушы глухіх пачнуць чуць; тады кульгавы будзе скакаць, як алень, і язык нямых весела ўсклікне, бо па пустыні пацякуць воды, і струмені па стэпе. Спапялёная зямля стане пожняй, край сасмаглы – крыніцай вады. Быльлё ў логавах, дзе ляжалі шакалы, зьменіцца ў трысьцё і чарот. Будзе там дарога чыстая, якую назавуць Дарогай сьвятою; ня пойдзе па ёй нячысты, і неразумныя ня будуць там валачыцца. Ня будзе там ні льва, ані лютага зьвера ня знойдзецца блізка яе, але вызваленыя і адкупленыя Госпадам вернуцца і пойдуць па ёй у Сыён з радасным сьпевам. Шчасьце вечнае будзе над іхнімі галовамі, радасьць і вясельле будуць з імі, сум і ўздыханьні зьнікнуць».<br>
<br>
<br>
<strong>Чытаньне Апостальскіх дзеяньняў</strong><br>
<em>(Дз 13.25-33)</em><br>
<br>
У тыя дні, пад канец сваёй дзейнасьці, Ян казаў: «Я ня той, за каго вы мяне лічыце. Пасьля мяне прыйдзе Той, каму я ня годны разьвязаць сандалі на нагах».<br>
<br>
Мужы браты, сыны роду Абрагамавага і тыя сярод вас, што баяцца Бога! Нам была перададзеная навука пра збаўленьне, бо жыхары Ерусаліму і іхнія начальнікі не прызналі Яго, і, асудзіўшы Яго, споўнілі галасы прарокаў, што чытаюцца ў кожную суботу. І, не знайшоўшы ў Ім ніякай віны вартай сьмерці, прасілі Пілата забіць Яго. А калі зрабілі ўсё, што было напісана пра Яго, зьнялі Яго з крыжа і паклалі ў магілу. Але Бог уваскрасіў Яго з мёртвых, і Ён яўляўся праз шмат дзён тым, што пайшлі разам з Ім з Галілеі ў Ерусалім і цяпер сьведчаць аб Ім перад людзьмі. І мы аб’яўляем вам Добрую Вестку пра абяцаньне, дадзенае айцом, што Бог споўніў яго перад намі, іхнімі дзецьмі, уваскрасіўшы Ісуса.<br>
<br>
<br>
<strong>Чытаньне сьвятога Евангельля паводле Мацьвея</strong> <em>(Мц 3.1-6)</em><br>
<br>
У тыя дні прыйшоў Ян Хрысьціцель і навучаў у пустыні Юдэйскай, кажучы: «Навярніцеся, бо валадарства нябеснае ўжо блізка». Бо ён той, пра якога казаў Ісая прарок: «Голас таго, што гукае ў пустыні: Рыхтуйце дарогу Госпаду, простымі рабіце сьцежкі Яму». Сам Ян насіў вопратку з вярблюжай воўны і пояс скураны на паясьніцы, а ягонай страваю была саранча і дзікі мёд. Тады выходзіў да яго Ерусалім, і ўся Юдэя, і ўсё навакольле Ярданскае. І хрысьціліся ад яго ў Ярдане, вызнаючы грахі свае.<br>
<br>
<br>
<font color="#d00505"><strong>Людзі:</strong></font> Настаў мае крокі на выкананьне прыказаньняў Тваіх: хай не апануе мною беззаконьне. Вызваль мяне ад намоваў людзкіх, каб мне захаваць Твае запаветы.<br>
<br>
Дай бачыць слузе Твайму сьветласьць твару Твайго, і навучы мяне Тваёй справядлівасьці.<br>
<br>
Хай мае вусны будуць поўныя хвалы Тваёй, Госпадзе, каб мне пяяць славу Тваю, праз увесь дзень веліч Тваю.<br>
<br>
<br>
<strong>Сьвяты Божа... Усесьвятая Тройца... Ойча наш...</strong><br>
<br>
<font color="#d00505"><strong>Сьвятар:</strong></font> Бо Тваё валадарства...<br>
<br>
<font color="#d00505"><strong>Людзі:</strong></font> Амін.<br>
<br>
<strong><font color="#d00505">Кандак</font></strong> <em><font color="#d00505">(тон 4).</font></em> Сёньня Хрыстос, стаўшы ў Ярдане, кажа Яну: «Ня бойся хрысьціць Мяне, бо Я прыйшоў збавіць Адама першастворанага».<br>
<br>
Госпадзе, зьмілуйся. <em><font color="#d00505">(40 разоў)</font></em><br>
<br>
<font color="#d00505"><strong>Сьвятар:</strong></font> Доўгацярплівы, шматміласэрны, і ўсеспагадлівы Хрысьце Божа, што ўвесь час і ў кожную хвіліну, на небе і на зямлі прымаеш хвалу і пакланеньне, любіш праведнікаў і мілуеш грэшнікаў, і клічаш усіх да збаўленьня абяцаньнем дабротаў, якія чакаюць нас: прымі, Госпадзе, і ў гэтую хвіліну нашыя малітвы, і накіруй жыцьцё наша да запаветаў Тваіх; душы нашыя асьвяці, целы ачысьці, думкі выправі, дай ясны розум; выбаў нас ад усякага суму, жалю і злосьці; ахіні нас сваімі анёламі, каб мы, пад іхняй аховаю і кіраўніцтвам, маглі дасягнуць еднасьці веры і пазнаньня недаступнае Твае славы, бо Ты блаславёны на вякі вякоў.<br>
<br>
<font color="#d00505"><strong>Людзі:</strong></font> Амін.<br>
<br>
Госпадзе, зьмілуйся. <font color="#d00505"><em>(Тройчы)</em></font><br>
<br>
<strong>Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.</strong><br>
<br>
Больш годную пашаны за хэрувімаў і без параўнаньня больш слаўную за сэрафімаў, што, захаваўшы дзявоцтва, нарадзіла Бога-Слова, існую Багародзіцу, Цябе мы ўзьвялічваем.<br>
<br>
Імем Гасподнім блаславі, ойча.<br>
<br>
<font color="#d00505"><strong>Сьвятар:</strong></font> Божа, будзь ласкавы да нас і блаславі нас: прасьвятлі нас зьзяньнем твару Твайго і зьмілуйся над намі.<br>
<br>
<font color="#d00505"><em>Малітва.</em></font> Хрысьце, Сьвятло праўдзівае, што прасьвятляе і асьвячае кожнага чалавека, які прыходзіць на сьвет, хай зазьзяе нам сьветласьць твару Твайго, каб нам убачыць сьвятло недаступнае; накіруй крокі нашы да выкананьня Тваіх запаветаў, малітвамі найчыстае Твае Маці і ўсіх сьвятых.<br>
<br>
<font color="#d00505"><strong>Людзі:</strong></font> Амін.<br>
<br>
<br>
<font color="#d00505"><strong>ТРЭЦЯЯ ГАДЗІНА</strong></font><br>
<br>
Прыйдзіце, паклонімся Ўладару нашаму Богу.<br>
<br>
Прыйдзіце, паклонімся і прыпадзем да Хрыста, Уладара нашага і Бога.<br>
<br>
Прыйдзіце, паклонімся і прыпадзем да самога Хрыста, Уладара і Бога нашага<br>
<br>
<br>
<strong>Псалом 28</strong><br>
<br>
Аддайце Госпаду, сыны Божыя, аддайце Госпаду славу і пашану!<br>
<br>
Аддайце Госпаду славу імя Яго, у пышнай сьвятыні Ягонай пакланіцеся Яму.<br>
<br>
Голас Гасподні над водамі! Загрымеў Бог славы, Госпад над водамі вялікімі!<br>
<br>
Голас Госпада магутны, Голас Госпада велічны!<br>
<br>
Голас Госпада ламае кедры, Госпад ламае кедры Лівану,<br>
<br>
Ад голасу Яго Ліван скача, як цялятка, і Сірыя – як малады вол.<br>
<br>
Голас Госпада крэсіць полымя вогненнае,<br>
<br>
Голас Госпада трасе пустыняю, Госпад трасе пустыняю Кадэш.<br>
<br>
Голас Госпада дубы выварочвае, зьдзірае карý ў лясах, а ў сьвятыні Ягонай усё кажа: «Хвала!»<br>
<br>
Госпад засеў над патопам, і, як Кароль, будзе сядзець Госпад давеку.<br>
<br>
Госпад сілу людзям сваім дасьць, Госпад блаславіць людзей сваіх супакоем.<br>
<br>
<br>
<strong>Псалом 41</strong><br>
<br>
Як лань прагне вады з ручая, так душа мая прагне Цябе, Божа.<br>
<br>
Душа мая прагне Бога, Бога жывога: калі ж гэта прыйду і ўбачу аблічча Божае?<br>
<br>
Сьлёзы сталіся мне хлебам удзень і ўночы; кожны дзень мне кажуць: «Дзе Бог твой?»<br>
<br>
Душа мая расчульваецца ўва мне, калі згадваю, як у грамадзе я ішоў да дому Божага, ідучы сьпераду пад гукі радасьці і хвалы ў сьвяточным гурце.<br>
<br>
Чаму ты сумная, душа мая, чаго трывожышся ўва мне? Спадзявайся на Бога, бо я яшчэ буду Яго выслаўляць – Збавіцеля майго і Бога майго.<br>
<br>
Душа мая прыгнобленая ўва мне, дзеля гэтага згадваю Цябе ў краіне Ярданскай і Гэрмонскай, на гары Місар.<br>
<br>
Бездань кліча бездань пад грымоты Тваіх вадападаў: усе Твае плыні і хвалі хлынулі на мяне.<br>
<br>
Хай Госпад явіць мне Сваю міласэрнасьць удзень, а ўночы буду славіць Яго – Бога жыцьця майго.<br>
<br>
Кажу Богу: «Скала мая, чаму Ты забыўся пра мяне? Чаму хаджу сумны, прыціснуты ворагам?»<br>
<br>
Косьці мае крышацца, а ворагі сьмяюцца з мяне і кожны дзень мне кажуць: «Дзе Бог твой?»<br>
<br>
Чаму ты сумная, душа мая, чаго трывожышся ўва мне? Спадзявайся на Бога, бо я яшчэ буду Яго выслаўляць – Збавіцеля майго і Бога майго.<br>
<br>
<br>
<strong>Псалом 50</strong><br>
<br>
Зьмілуйся нада мною, Божа, паводле Тваёй вялікай міласэрнасьці і паводле мноства дабротаў Тваіх адымі беззаконьне маё.<br>
<br>
Асабліва абмый мяне з віны маёй і ад грахоў маіх ачысьці мяне.<br>
<br>
Бо беззаконьне маё я знаю, і грэх мой заўжды перада мною.<br>
<br>
Табе адзінаму я зграшыў і зло перад Табою ўчыніў. Ты ж справядлівы ў Тваім прыгаворы і правы ў судзе Тваім.<br>
<br>
Вось я быў зачаты ў беззаконьні, і ў граху нарадзіла мяне мая маці.<br>
<br>
Але Ты, які любіш шчырасьць сэрца, паказаў мне глыбіню і тайны мудрасьці Тваёй.<br>
<br>
Акрапі мяне гісопам, і ачышчуся, абмый мяне, і стану бялейшым за сьнег.<br>
<br>
Дай мне пачуць голас радасьці і вясельля: хай узрадуюцца ўпакораныя косьці.<br>
<br>
Адвярні твар Твой ад маіх бясчынстваў і ачысьці мяне ад усіх грахоў маіх.<br>
<br>
Сэрца чыстае ствары ўва мне, Божа, і дух правы абнаві ў нутры маім.<br>
<br>
Не адкінь мяне ад Твайго аблічча і Духа Твайго Сьвятога не адымі ад мяне.<br>
<br>
Вярні мне радасьць Твайго збаўленьня і ўмацуй ува мне дух ахвярнасьці.<br>
<br>
Буду навучаць грэшнікаў шляхоў Тваіх, і грэшнікі зноў вернуцца да Цябе.<br>
<br>
Вызвалі мяне ад крыві (пралітай), Божа, Божа майго збаўленьня, хай язык мой у радасьці славіць Тваю справядлівасьць.<br>
<br>
Адчыні мае вусны, Госпадзе, і вусны мае пачнуць абвяшчаць хвалу Тваю.<br>
<br>
Калі б Ты захацеў ахвяры, я даў бы яе: на цэлапаленьні, аднак, Ты не глядзіш прыхільна.<br>
<br>
Ахвяра Богу – дух скрушлівы: сэрцам пакорным і поўным скрухі Ты, Божа, не пагардзіш.<br>
<br>
Пакажы, Госпадзе, з ласкі Тваёй спагаду Сыёну: хай муры Ерусаліму будуць зноў узьнесеныя.<br>
<br>
Тады глянеш прыхільна на правыя ахвяры, дары і цэлапаленьні, тады ўскладуць цялят на Твой ахвярнік.<br>
<br>
<br>
<strong>Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.</strong><br>
<br>
Алілуя, алілуя, алілуя. Слава Табе, Божа. <font color="#d00505"><em>(Тройчы)</em></font><br>
<br>
Госпадзе, зьмілуйся. <font color="#d00505"><em>(Тройчы)</em></font><br>
<br>
<strong>Слава...<br>
<br>
<font color="#d00505">Трапар</font></strong> <em><font color="#d00505">(тон 4).</font></em> Пасьля ўзьнясеньня Ільлі, Елісей плашчом ягоным ударыў Ярдан, і той падаўся назад: воды ягоныя разышліся на два бакі, пакідаючы пасярэдзіне сухі шлях. Вось нам вобраз хрышчэньня, якім мы праходзім шлях жыцьця нашага. Хрыстос прыходзіць на Ярдан асьвяціць ваду.<br>
<br>
<strong>Цяпер...</strong><br>
<br>
<font color="#d00505"><em>Багародзічны.</em></font> Багародзіца, Ты – існая вінаградная лаза, што ўзрасьціла нам плод жыцьця. Просім Цябе, Уладарка: разам з сьвятымі апосталамі маліся за збаўленьне душ нашых.<br>
<br>
<br>
<font color="#d00505"><strong>Вершапесьні сьв. Сафрона Ерусалімскага</strong><br>
<br>
<em>(Тон 8)</em></font> Правая рука Прадвесьніка і Хрысьціцеля, найбольш пачэснага сярод прарокаў, задрыжэла, калі ён убачыў Цябе, Ягнё Божае, што ачышчае грахі сьвету. Ахоплены страхам, ён усклікнуў: «Ня сьмею дакрануцца да галавы Тваёй, Слова. У Тваёй дабраце асьвяці і прасьвятлі мяне, бо Ты – жыцьцё, сьвятло і супакой сьвету». <em><font color="#d00505">(Двойчы)</font></em><br>
<br>
<font color="#d00505"><em>Верш.</em></font> Дзеля гэтага згадваю Цябе ў краіне Ярданскай і Гэрмонскай.<br>
<br>
<font color="#d00505"><em>(Тон 4)</em></font> Тройца, Бог наш, сёньня нам неразьдзельна явіўся: Айцец ясным голасам засьведчыў аб Сыне Сваім; Дух у выглядзе голуба зышоў з неба; а Сын схіліў пачэсную галаву Сваю перад Прадвесьнікам і вызваліў людзкі род з няволі.<br>
<br>
<font color="#d00505"><em>Верш.</em></font> Воды ўбачылі Цябе, Божа, воды ўбачылі Цябе і спалохаліся.<br>
<br>
<font color="#d00505"><em>Тое самае.</em></font><br>
<br>
<strong>Слава...</strong><br>
<br>
<font color="#d00505"><em>(Тон 5)</em></font> Жадаючы хрысьціцца, Ты, Госпадзе Жыцьцядаўча, прыйшоў цялесна на Ярдан, каб прасьвятліць нас, што зблудзілі, і ў Тваёй добрасардэчнасьці вызваліць ад пасткі зьмяінай. Айцец засьведчыў аб Табе; а Дух Сьвяты ў выглядзе голуба зышоў на Цябе: дай, Чалавекалюбча, каб Ён пасяліўся ў душах нашых.<br>
<br>
<strong>Цяпер...</strong><br>
<br>
<font color="#d00505"><em>Тое самае.</em><br>
<br>
<br>
<strong>Пракімен.</strong></font> Воды ўбачылі Цябе, воды ўбачылі і спалохаліся.<br>
<br>
<font color="#d00505"><em>Верш.</em></font> Голасам маім я паклікаў Госпада: голас мой да Бога, і Ён пачуў мяне.<br>
<br>
<br>
<strong>Чытаньне кнігі прарока Ісаі</strong> <em>(Іс 1.16-20)</em><br>
<br>
Так кажа Госпад: «Абмыйцеся і будзеце чыстымі! Адкінце зло вашых учынкаў ад вачэй Маіх! Кіньце рабіць благое! Навучыцеся рабіць дабро! Шукайце справядлівасьці, дапамагайце пакрыўджанаму, бараніце сірату, заступайцеся за ўдаву! Хадзеце, будзем судзіцца, – кажа Госпад. – Калі б грахі вашыя былі як шкарла́т, яны стануцца бялейшымі за сьнег; і калі б яны былі чырвоныя, як пурпура, яны стануцца быццам воўна. Калі будзеце паслухмянымі, будзеце цешыцца зямнымі дабротамі. Калі ж заўпарціцеся, меч вынішчыць вас, бо так кажа Госпад».<br>
<br>
<br>
<strong>Чытаньне Апостальскіх дзеяньняў</strong><br>
<em>(Дз 19.1-8)</em><br>
<br>
У той час, калі Апалёс быў у Карынце, Павел, прайшоўшы горныя краіны, прыйшоў у Эфэс і знайшоў там нейкіх вучняў. Ён спытаўся ў іх: «Ці атрымалі вы Духа Сьвятога, калі ўверылі?» А яны ў адказ: «Мы нават ня чулі, што ёсьць Сьвяты Дух». «Дык якім хрышэчньнем вы хрысьціліся?» – спытаўся. А яны адказалі: «Хрышчэньнем Яна». «Ян хрысьціў хрышчэньнем пакаяньня, кажучы людзям, каб уверылі ў Таго, хто па ім ідзе, гэта значыць Ісуса» – сказаў Павел. Пачуўшы гэта, яны хрысьціліся ў імя Госпада Ісуса. Калі Павел усклаў на іх рукі, Дух Сьвяты зышоў на іх, і яны гаварылі мовамі і прарочылі. Было іх усіх каля дванаццаці мужоў. Пасьля гэтага ён увайшоў у школу і сьмела гаварыў праз тры месяцы, разважаючы і пераконваючы аб валадарстве Божым.<br>
<br>
<br>
<strong>Чытаньне сьвятога Евангельля паводле Марка</strong> <em>(Мк 1.1-8)</em><br>
<br>
Пачатак Евангельля Ісуса Хрыста, Сына Божага. Як напісана ў прарока Ісаі: «Вось я пасылаю пасланца Майго перад абліччам Тваім; ён падрыхтуе дарогу Табе. Голас таго, хто гукае ў пустыні: Падрыхтуйце дарогу Госпаду, простымі рабеце сьцежкі Яму». Явіўся Ян Хрысьціцель у пустыні і прапаведаваў хрышчэньне пакаяньня для адпушчэньня грахоў. І прыходзіла да яго ўся Юдэйская краіна і ўсе жыхары Ерусаліму, і прымалі ад яго хрышчэньне ў рацэ Ярдане, вызнаючы пры гэтым свае грахі. Ян насіў вопратку з вярблюжага воласу і скураны пояс на паясьніцы, а жывіўся ён саранчою і дзікім мёдам. Ён казаў: «Ідзе за мною мацнейшы за мяне, і я ня варты, схіліўшыся, разьвязаць рамень Ягоных сандаляў. Я хрысьціў вас вадою, а Ён будзе хрысьціць вас Духам Сьвятым».<br>
<br>
<br>
<font color="#d00505"><strong>Людзі:</strong></font> Госпад Бог блаславёны, блаславёны Госпад з дня ў дзень; памагае нам Бог збаўленьня нашага, Бог наш, Бог, які збаўляе.<br>
<br>
<strong>Сьвяты Божа... Усесьвятая Тройца... Ойча наш...</strong><br>
<br>
<font color="#d00505"><strong>Сьвятар:</strong></font> Бо Тваё валадарства...<br>
<br>
<font color="#d00505"><strong>Людзі:</strong></font> Амін.<br>
<br>
<strong><font color="#d00505">Кандак</font></strong> <em><font color="#d00505">(тон 4).</font></em> Сёньня Хрыстос, стаўшы ў Ярдане, кажа Яну: «Ня бойся хрысьціць Мяне, бо Я прыйшоў збавіць Адама першастворанага».<br>
<br>
Госпадзе, зьмілуйся. <font color="#d00505"><em>(40 разоў)</em><br>
<br>
<strong>Сьвятар:</strong></font> Доўгацярплівы, шматміласэрны, і ўсеспагадлівы Хрысьце Божа, што ўвесь час і ў кожную хвіліну, на небе і на зямлі прымаеш хвалу і пакланеньне, любіш праведнікаў і мілуеш грэшнікаў, і клічаш усіх да збаўленьня абяцаньнем дабротаў, якія чакаюць нас: прымі, Госпадзе, і ў гэтую хвіліну нашыя малітвы, і накіруй жыцьцё наша да запаветаў Тваіх; душы нашыя асьвяці, целы ачысьці, думкі выправі, дай ясны розум; выбаў нас ад усякага суму, жалю і злосьці; ахіні нас сваімі анёламі, каб мы, пад іхняй аховаю і кіраўніцтвам, маглі дасягнуць еднасьці веры і пазнаньня недаступнае Твае славы, бо Ты блаславёны на вякі вякоў.<br>
<br>
<font color="#d00505"><strong>Людзі:</strong></font> Амін.<br>
<br>
Госпадзе, зьмілуйся. <font color="#d00505"><em>(Тройчы)</em></font><br>
<br>
<strong>Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.</strong><br>
<br>
Больш годную пашаны за хэрувімаў і без параўнаньня больш слаўную за сэрафімаў, што, захаваўшы дзявоцтва, нарадзіла Бога-Слова, існую Багародзіцу, Цябе мы ўзьвялічваем.<br>
<br>
Імем Гасподнім блаславі, ойча.<br>
<br>
<strong><font color="#d00505">Сьвятар:</font></strong> Малітвамі сьвятых айцоў нашых Госпадзе Ісусе Хрысьце, Божа наш, зьмілуйся над намі.<br>
<br>
<br>
<font color="#d00505"><em>Малітва.</em></font> Уладару Божа Ойча ўсемагутны, Госпадзе Сыне Адзінародны, і Сьвяты Духу, адзінае боства, адзіная сіла, зьмілуйся нада мною грэшным і ў ведамы Табе спосаб збаў мяне, недастойнага слугу Твайго, бо Ты блаславёны на вякі вякоў. Амін.<br>
<br>
<br>
<font color="#d00505"><strong>ШОСТАЯ ГАДЗІНА</strong></font><br>
<br>
Прыйдзіце, паклонімся Ўладару нашаму Богу.<br>
<br>
Прыйдзіце, паклонімся і прыпадзем да Хрыста, Уладара нашага і Бога.<br>
<br>
Прыйдзіце, паклонімся і прыпадзем да самога Хрыста, Уладара і Бога нашага.<br>
<br>
<br>
<strong>Псалом 73</strong><br>
<br>
Чаму, Госпадзе, адкінуў Ты нас зусім, загарэўся гневам на авечак статку Твайго?<br>
<br>
Прыгадай гурт Твой, які Ты прыдбаў Сабе напачатку, спадчыну, якую Ты набыў; гару Сыён, на якой Ты заснаваў жыльлё Сабе.<br>
<br>
Накіруй крокі Твае да руінаў, якім няма канца: вораг усё спустошыў у сьвятыні.<br>
<br>
Ворагі Твае рычаць сярод збораў Тваіх, паставілі сьцягі свае на знак перамогі.<br>
<br>
Быццам тыя, што махаюць сякераю ў гушчары, яны разьбіваюць сякераю і молатам брамы.<br>
<br>
Агнём пусьцілі сьвятыню Тваю, на зямлі апаганілі жыльлё імя Твайго.<br>
<br>
Сказалі ў сэрцы сваім: «Зьнішчым усіх іх». Спалілі ўсе Божыя месцы збораў у краіне.<br>
<br>
Знакаў нашых больш не відаць, няма прарока, і няма сярод нас нікога, хто б ведаў, як доўга так будзе.<br>
<br>
Дакуль, Божа, вораг будзе зьдзекавацца? Ці ж вечна непрыяцель будзе зьневажаць імя Тваё?<br>
<br>
Чаму адвяртаеш руку Тваю, руку Тваю правую трымаеш схаванаю?<br>
<br>
Ты ж, Божа, – Уладар мой спрадвеку, Ты чыніш збаўленьне пасярод зямлі.<br>
<br>
Ты разьдзяліў мора сілаю Тваёю, скрышыў галовы зьмяіныя ў вадзе.<br>
<br>
Ты раздрабіў лоб левіятана, марскім пачварам аддаў яго на спажыву.<br>
<br>
Ты адчыніў крыніцы і струмені, Ты высушыў паўнаводныя рэкі.<br>
<br>
Твой дзень і Твая ноч. Ты стварыў месяц і сонца.<br>
<br>
Ты ўстанавіў межы зямлі, лета і зіму стварыў Ты.<br>
<br>
Прыгадай, як вораг некалі глуміўся над Госпадам, і народ бязглузды зьневажаў імя Тваё.<br>
<br>
Не аддай каршуну́ жыцьця галубкі Тваёй, ніколі не забудзь жыцьця ўбогіх Тваіх.<br>
<br>
Успомні саюз Твой, бо зямныя сховішчы і палі сталіся поўнымі гвалту.<br>
<br>
Няхай прыгноблены ня вернецца з сорамам, няхай бедны і ўбогі хваляць імя Тваё.<br>
<br>
Устань, Божа, абарані справу Тваю, памятай зьнявагу, якую Табе кожны дзень паказваў неразумны.<br>
<br>
Не забудзь крыку Тваіх праціўнікаў. Голас тых, што паўстаюць супраць Цябе, няспынна ўзносіцца ўгору.<br>
<br>
<br>
<strong>Псалом 76</strong><br>
<br>
Голас мой уздымаецца да Бога – клічу; голас мой да Бога, каб Ён пачуў мяне.<br>
<br>
Шукаю Госпада ў дзень нядолі маёй; уночы ўздымаю няспынна рукі мае, душа мая адмовілася ад пацехі.<br>
<br>
Як толькі згадаю пра гэта, Божа, – стогну; млею духам, калі разважаю.<br>
<br>
Вачом маім не даеш сну; я ўстрывожаны, мне мову адняло.<br>
<br>
Думаю пра даўнія дні, успамінаю гады ранейшыя.<br>
<br>
Размышляю ўночы ў маім сэрцы, разважаю, і дух мой дапытваецца:<br>
<br>
«Ці ж Бог адкіне навекі, і ня будзе больш спагадлівы?<br>
<br>
Ці назаўжды прыпыніцца ласка Ягоная, ці забярэ назад абяцаньне Сваё ўсім пакаленьням?<br>
<br>
Ці ж Бог забыўся на літасьць? Ці ў гневе закрыў Сваю міласэрнасьць?»<br>
<br>
І кажу: «Гора маё, што правая рука Ўсявышняга адвярнулася».<br>
<br>
Успамінаю ўчынкі Гасподнія, прыгадваю ранейшыя цуды Твае.<br>
<br>
Раздумваю над усімі ўчынкамі Тваімі, і пра дзеяньні Твае разважаю.<br>
<br>
Божа! Дарога Твая сьвятая: які бог роўны веліччу Богу нашаму?<br>
<br>
Ты – Бог, што чыніш цуды, Ты сярод народаў явіў магутнасьць Тваю.<br>
<br>
Ты выбавіў моцнай рукою народ Твой, патомства Якуба і Язэпа.<br>
<br>
Воды ўбачылі Цябе, Божа, воды ўбачылі і задрыжэлі, і нават бездані затрэсьліся.<br>
<br>
З хмараў палілася вада, хмары далі голас, і паляцелі стрэлы Твае.<br>
<br>
Гром Твой загучаў у буры, маланкі зазьзялі на ўвесь сьвет, здрыганулася і затрэслася зямля.<br>
<br>
Праз мора дарога Твая, сьцежка Твая праз вялікія воды, і сьлядоў Тваіх не відаць.<br>
<br>
Ты вёў народ Твой як статак рукою Майсея і Аарона.<br>
<br>
<br>
<strong>Псалом 90</strong><br>
<br>
Ты, што жывеш пад апекаю Ўсявышняга і ў ценю Ўсемагутнага прабываеш,<br>
<br>
Скажаш Госпаду: Ты – маё прыстанішча, мая абарона, Бог мой, і на Цябе спадзяюся.<br>
<br>
Ён выбавіць цябе ад сецяў лаўца і ад наглай загубы.<br>
<br>
Ён пакрые цябе пёрамі Сваімі і пад крыламі Яго ты знойдзеш прытулак.<br>
<br>
Не збаішся жахаў начных, ні стралы, што ляціць удзень;<br>
<br>
Ні страху, што крыецца поцемкам; ні мору, што ў поўдзень пустошыць.<br>
<br>
І хоць бы тысячы палі побач з табою, і дзясяткі тысяч па правай руцэ тваёй,<br>
<br>
Цябе нішто не кране, бо вернасьць Яго – твой шчыт і панцыр.<br>
<br>
Ты толькі глянеш навокал, і ўбачыш адплату грэшнікам.<br>
<br>
Бо ты сказаў: Госпад мая абарона, – і Ўсявышняга выбраў сваім прыстанкам.<br>
<br>
Ніякая бяда не сустрэне цябе, і пошасьць не наблізіцца да жыльля твайго.<br>
<br>
Ён загадае анёлам сваім, каб сьцераглі цябе, куды б ты не ішоў.<br>
<br>
На руках сваіх панясуць цябе, каб не спатыкнуцца аб камень назе тваёй.<br>
<br>
На асьпіда і вужа наступіш і патопчаш льва і зьмяю.<br>
<br>
«Таму, што ён палюбіў Мяне, Я выбаўлю яго і абараню яго, бо ён спазнаў імя Маё.<br>
<br>
Будзе клікаць Мяне, і Я адгукнуся яму; буду з ім у дзень суму, выбаўлю яго і ўслаўлю яго.<br>
<br>
Доўгім жыцьцём напоўню яго і дам яму ўбачыць збаўленьне Маё».<br>
<br>
<br>
<strong>Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.</strong><br>
<br>
Алілуя, алілуя, алілуя. Слава Табе, Божа. <font color="#d00505"><em>(Тройчы)</em></font><br>
<br>
Госпадзе, зьмілуйся. <font color="#d00505"><em>(Тройчы)</em></font><br>
<br>
<br>
<strong>Слава...<br>
<br>
<font color="#d00505"><font color="#d00505">Трапар</font></font></strong> <em><font color="#d00505"><font color="#d00505">(тон 4).</font></font></em> Пасьля ўзьнясеньня Ільлі, Елісей плашчом ягоным ударыў Ярдан, і той падаўся назад: воды ягоныя разышліся на два бакі, пакідаючы пасярэдзіне сухі шлях. Вось нам вобраз хрышчэньня, якім мы праходзім шлях жыцьця нашага. Хрыстос прыходзіць на Ярдан асьвяціць ваду.<br>
<br>
<strong>Цяпер...</strong><br>
<br>
<font color="#d00505"><em>Багародзічны.</em></font> Ня маем сьмеласьці з прычыны шматлікасьці нашых грахоў, але Ты, Багародзіца Дзева, малі Таго, хто нарадзіўся ад Цябе: многа можа малітва Маці да міласэрнасьці Ўладара. Не пагардзі просьбамі грэшных, Усячыстая, бо міласэрны і здольны нас збавіць Той, хто захацеў дабравольна пацярпець за нас.<br>
<br>
<br>
<font color="#d00505"><em>(Тон 8)</em></font> Госпад кажа Яну: «Хадзі, прароча, і ахрысьці Мяне, які стварыў цябе, і прасьвятляе ласкаю і ачышчае ўсіх. Дакраніся да Маёй Боскай галавы і не сумнявайся. Дай, каб сёньня сталася, што ма́е быць, бо Я прыйшоў споўніць усякую праведнасьць. Ты ж пакінь усе сумневы, бо Я сьпяшаюся зьнішчыць князя цемры, што хаваецца ў вадзе, і збавіць сьвет ад ягоных сецяў, і ў чалавекалюбстве Маім дараваць усім вечнае жыцьцё». <font color="#d00505"><em>(Двойчы)<br>
<br>
Верш.</em></font> Дзеля гэтага згадваю Цябе ў краіне Ярданскай і Гэрмонскай.<br>
<br>
<font color="#d00505"><em>(Тон 6)</em></font> Сёньня псаломскае прароцтва набліжаецца да спаўненьня: мора бачыла і ўцякло, Ярдан пацёк назад ад твару Госпада, ад аблічча Бога Якубавага, які прыйшоў хрысьціцца ад слугі, каб мы, абмыўшыся ад ідальскага бруду, праз Яго прасьвятліліся душою.<br>
<br>
<font color="#d00505"><em>Верш.</em></font> Воды ўбачылі Цябе, Божа, воды ўбачылі Цябе і спалохаліся.<br>
<br>
<font color="#d00505"><em>Тое самае.</em></font><br>
<br>
<strong>Слава...</strong><br>
<br>
<font color="#d00505"><em>(Тон 5)</em></font> Чаму, Ярдан, вяртаеш назад твае воды, чаму стрымліваеш цячэньне і не плывеш звычайным шляхам? «Не магу сьцярпець, – кажа ён, – агню, што зьядае мяне. Я поўны подзіву і страху перад Ягоным скрайнім паніжэньнем. Я не прызвычаены абмываць чыстага, і не навучыўся купаць бязгрэшнага, а толькі апаганеныя посуды ачышчаць. Хрыстос, які прымае хрышчэньне ўва мне, вучыць мяне паліць церне правінаў. Ян, голас Слова, сьведчыць разам са мною, клічучы: Вось Ягнё Божае, што бярэ на Сябе грахі сьвету». Дык, верныя, усклікнем Яму: «Божа, які зьявіўся дзеля нас, слава Табе!»<br>
<br>
<strong>Цяпер...</strong><br>
<br>
<font color="#d00505"><em>Тое самае.</em><br>
<br>
<br>
<strong>Пракімен</strong> <em>(Пс 76.20, 19).</em></font> Праз мора дарога Твая, сьцежка Твая праз вялікія воды.<br>
<br>
<font color="#d00505"><em>Верш.</em></font> Гром Твой загучаў у буры, маланкі зазьзялі на ўвесь сьвет.<br>
<br>
<br>
<strong>Чытаньне кнігі прарока Ісаі</strong> <em>(Іс 2.3-6)</em><br>
<br>
Так кажа Госпад: «Будзеце чэрпаць ваду з радасьцю з крыніцаў збаўленьня. І скажаце ў той дзень: Слаўце Госпада! Клічце імя Яго! Абвясьціце ўсім народам хвалу Яго; успомніце, як цудоўнае імя Яго! Слаўце ў песьнях імя Гасподняе, бо Ён вялікія рэчы стварыў; абвясьціце гэта па ўсёй зямлі. Радуйцеся і цешцеся вы, што жывеце ў Сыёне, бо ўзьвялічыўся Сьвяты Ізраіля сярод вас».<br>
<br>
<br>
<strong>Чытаньне лісту сьвятога апостала Паўла да Рымлянаў</strong> <em>(Рым 6.3-11)</em><br>
<br>
Браты, ці ж ня ведаеце, што ўсе мы, якія ахрысьціліся ў Хрыста Ісуса, у сьмерць Яго ахрысьціліся? Мы пахавалі сябе з Ім хрышчэньнем на сьмерць, каб, як Хрыстос уваскрос з мёртвых у хвале Айца, і нам увайсьці ў новае жыцьцё. Бо калі мы злучаныя з Ім сьмерцю, падобнаю да Ягонай сьмерці, дык мы з Ім злучаны ў адно і падобным уваскрасеньнем. Ведайце, што, каб зьнішчыць грэшнае цела, даўні наш чалавек быў укрыжаваны разам з Ім, каб мы больш ня жылі ў граху. Дык калі мы памерлі разам з Хрыстом, верым, што з Ім таксама жыць будзем, ведаючы, што Хрыстос, устаўшы з мёртвых, больш не памірае, сьмерць ня мае ўлады над Ім. Бо калі Ён памёр, то памёр для граху адзін раз, а калі жыве, то жыве для Бога. Так і вы разумейце, што памерлі для граху, а жывеце для Бога ў Хрысьце Ісусе.<br>
<br>
<br>
<strong>Чытаньне сьвятога Евангельля паводле Марка</strong> <em>(Мк 1.9-11)</em><br>
<br>
У тыя дні прыйшоў Ісус з Назарэту, што ў Галілеі, і быў хрышчаны Янам у Ярдане. І калі выходзіў з вады, Ён убачыў неба адчыненае і Духа, які зыходзіў на Яго ў выглядзе голуба. І голас пачуўся з неба: «Вось Сын мой любы, якога Я ўпадабаў».<br>
<br>
<br>
Хутка пашлі даброты Твае, Госпадзе, бо мы вельмі зьбяднелі. Памажы нам, Божа Збавіцелю наш, дзеля славы імя Твайго; Госпадзе, збаў нас і ачысьці грахі нашы дзеля Твайго імя.<br>
<br>
<br>
<strong>Сьвяты Божа... Усесьвятая Тройца... Ойча наш...<br>
<br>
<font color="#d00505">Сьвятар:</font></strong> Бо Тваё валадарства...<br>
<br>
<font color="#d00505"><strong>Чытальнік:</strong></font> Амін.<br>
<br>
<br>
<font color="#d00505"><strong>Кандак</strong> <em>(тон 4).</em></font> Сёньня Хрыстос, стаўшы ў Ярдане, кажа Яну: «Ня бойся хрысьціць Мяне, бо Я прыйшоў збавіць Адама першастворанага».<br>
<br>
<br>
Госпадзе, зьмілуйся. <font color="#d00505"><em>(40 разоў)</em></font><br>
<br>
Доўгацярплівы, шматміласэрны, і ўсеспагадлівы Хрысьце Божа, што ўвесь час і ў кожную хвіліну, на небе і на зямлі прымаеш хвалу і пакланеньне, любіш праведнікаў і мілуеш грэшнікаў, і клічаш усіх да збаўленьня абяцаньнем дабротаў, якія чакаюць нас: прымі, Госпадзе, і ў гэтую хвіліну нашыя малітвы, і накіруй жыцьцё наша да запаветаў Тваіх; душы нашыя асьвяці, целы ачысьці, думкі выправі, дай ясны розум; выбаў нас ад усякага суму, жалю і злосьці; ахіні нас сваімі анёламі, каб мы, пад іхняй аховаю і кіраўніцтвам, маглі дасягнуць еднасьці веры і пазнаньня недаступнае Твае славы, бо Ты блаславёны на вякі вякоў. Амін.<br>
<br>
Госпадзе, зьмілуйся. <font color="#d00505"><em>(Тройчы)</em></font><br>
<br>
<strong>Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.</strong><br>
<br>
Больш годную пашаны за хэрувімаў і без параўнаньня больш слаўную за сэрафімаў, што, захаваўшы дзявоцтва, нарадзіла Бога-Слова, існую Багародзіцу, Цябе мы ўзьвялічваем.<br>
<br>
Імем Гасподнім блаславі, ойча.<br>
<br>
<strong><font color="#d00505">Сьвятар:</font></strong> Малітвамі сьвятых айцоў нашых, Госпадзе Ісусе Хрысьце, Божа наш, зьмілуйся над намі.<br>
<br>
<br>
<em><font color="#d00505">Малітва.</font></em> Божа і Госпадзе сілаў і Творча ўсяго, што існуе! Ты дзеля бяспрыкладнай міласэрнасьці Тваёй паслаў адзінароднага Сына Твайго, Госпада нашага Ісуса Хрыста на збаўленьне роду нашага і пачэсным Яго крыжом рукапісаньне грахоў нашых разарваў і перамог моц і ўладу цемры. Дык, чалавекалюбны Ўладару, прымі і ад нас, грэшных, гэтыя ўдзячныя і благальныя малітвы і вызвалі нас ад усякага згубнага і змрочнага граху, і ад усіх бачных і нябачных ворагаў, якія жадаюць учыніць нам зло. Прыгвазьдзі да страху Твайго целы нашы, і ня дай ухіліцца сэрцам нашым да слоў і думак нячыстых, але любоўю Тваёю парань душы нашы: каб мы, узіраючыся ўсьцяж на Цябе і Табою прасьветленыя, гледзячы на Тваё недаступнае і вечнае сьвятло, безустанна хвалу і падзяку аддавалі Табе, спрадвечнаму Айцу, разам з адзінародным Тваім Сынам і з усесьвятым, добрым і жыцьцядайным Тваім Духам, цяпер і заўсёды, і на вякі вякоў. Амін.<br>
<br>
<br>
<strong><font color="#d00505">ДЗЯВЯТАЯ ГАДЗІНА</font></strong><br>
<br>
Прыйдзіце, паклонімся Ўладару нашаму Богу.<br>
<br>
Прыйдзіце, паклонімся і прыпадзем да Хрыста, Уладара нашага і Бога.<br>
<br>
Прыйдзіце, паклонімся і прыпадзем да самога Хрыста, Уладара і Бога нашага.<br>
<br>
<br>
<strong>Псалом 92</strong><br>
<br>
Госпад пануе, Ён апрануўся ў красу; апрануўся Госпад у сілу і падперазаўся. Ён умацаваў сусьвет, што не зварухнецца.<br>
<br>
Пасад Твой непахісны ад пачатку сьвету, Ты ж вечна існуеш.<br>
<br>
Узьнімаюць рэкі, Госпадзе, узьнімаюць рэкі голас свой; узьнімаюць рэкі голас грамавы.<br>
<br>
Госпад на вышынях мацнейшы за рокат вод вялікіх, больш магутны за хвалі марскія.<br>
<br>
Сьведчаньні Твае праўдзівыя, Госпадзе: дому Твайму належыцца сьвятасьць праз усе дні.<br>
<br>
<br>
<strong>Псалом 113</strong><br>
<br>
Калі Ізраіль выходзіў з Ягіпту, дом Якуба з-паміж людзей чужых,<br>
<br>
Сьвятыняй яго сталася Юдэя, Ізраіль – ягоным каралеўствам.<br>
<br>
Мора ўбачыла і ўцякло, Ярдан пацёк назад.<br>
<br>
Горы скакалі, быццам бараны́, узгоркі – быццам ягняты.<br>
<br>
Што з табой, мора, што ты ўцякло? Чаму ты, Ярдане, пацёк назад?<br>
<br>
Чаму, горы, скачаце як бараны́, і ўзгоркі – быццам ягняты?<br>
<br>
Затрымці, зямля, перад абліччам Госпада, перад абліччам Бога Якубавага,<br>
<br>
Які ператварае скалы ў сажалкі, а крэмень – у крыніцы водныя.<br>
<br>
Ня нам, Госпадзе, ня нам, але імю Твайму дай славу дзеля міласэрнасьці Тваёй і вернасьці.<br>
<br>
Чаму павінны гаварыць пагане: «Дзе іхні Бог?»<br>
<br>
Бог наш на небе (і на зямлі), Ён чыніць усё, што хоча.<br>
<br>
Іхнія ж ідалы – срэбра і золата, творы рук людзкіх.<br>
<br>
Вусны маюць, і не гавораць; вочы маюць, і ня бачаць.<br>
<br>
Вушы маюць, і ня чуюць; нос маюць, і не адчуваюць паху.<br>
<br>
Рукі маюць, але не датыкаюцца; ногі маюць, але ня ходзяць; горлы іхнія не даюць голасу.<br>
<br>
Падобныя да іх будуць тыя, што іх робяць, і ўсе, што спадзяюцца на іх.<br>
<br>
Дом Ізраіля хай спадзяецца на Госпада: Ён іхні памочнік і абаронца.<br>
<br>
Дом Аарона хай спадзяецца на Госпада: Ён іхні памочнік і абаронца.<br>
<br>
Усе, што баяцца Госпада, хай спадзяюцца на Госпада: Ён іхні памочнік і абаронца.<br>
<br>
Госпад згадае нас і блаславіць нас; Ён блаславіць дом Ізраіля, блаславіць дом Аарона;<br>
<br>
Блаславіць тых, што баяцца Госпада, – малых і вялікіх.<br>
<br>
Госпад размножыць вас – вас і дзетак вашых.<br>
<br>
Блаславіць вас Госпад, які стварыў неба і зямлю.<br>
<br>
Неба – неба Гасподняе, а зямлю аддаў Ён сыном людзкім.<br>
<br>
Не памёрлыя будуць хваліць Госпада, і ня тыя, што зышлі ў магілу.<br>
<br>
Мы ж бласлаўляем Госпада цяпер і давеку.<br>
<br>
<br>
<strong>Псалом 85</strong><br>
<br>
Нахілі, Госпадзе, вуха Тваё, і пачуй мяне: бо я бедны і ўбогі.<br>
<br>
Сьцеражы душу маю, бо я Табе адданы; збаў слугу Твайго, які спадзяецца на Цябе.<br>
<br>
Зьмілуйся нада мною, Госпадзе, бо Цябе клічу ўвесь дзень.<br>
<br>
Узрадуй душу слугі Твайго, бо да Цябе, Госпадзе, узношу сэрца маё.<br>
<br>
Бо Ты, Госпадзе, добры і ласкавы, і многаміласэрны да тых, што клічуць Цябе.<br>
<br>
Пачуй, Божа, малітву маю, будзь уважлівы да голасу просьбы маёй.<br>
<br>
У дзень суму майго клічу Цябе, бо Ты пачуеш мяне.<br>
<br>
Між багоў няма роўнага Табе, Госпадзе, няма ўчынкаў падобных да Тваіх.<br>
<br>
Усе народы, створаныя Табою, прыйдуць і паклоняцца Табе, Госпадзе, і славу аддадуць імю Твайму.<br>
<br>
Бо Ты вялікі і творыш цуды, Ты – Бог адзіны.<br>
<br>
Навучы мяне, Госпадзе, шляхом Тваім, каб мне жыць згодна з Тваёй праўдаю, і каб сэрца маё ўсьцешылася ў страху імя Твайго.<br>
<br>
Буду хваліць Цябе, Госпадзе Божа мой, ад усяго сэрца майго і буду славіць імя Тваё на ўсе вякі.<br>
<br>
Бо міласэрнасьць Твая да мяне вялікая: Ты ўзьняў душу маю з бездані апраметнай.<br>
<br>
Божа, гордыя паўсталі супраць мяне, і бунтаўнікі шукаюць душы маёй, ня маючы Цябе перад вачамі сваімі.<br>
<br>
Але Ты, Госпадзе Божа, шчодры і дабратлівы, доўгацярплівы, многаміласэрны і праведны.<br>
<br>
Глянь на мяне і зьмілуйся нада мною; дай сілу Тваю слузе Твайму, і збаў сына слугі Тваёй.<br>
<br>
Дай мне знак Тваёй спагадлівасьці, каб ненавісьнікі мае ўбачылі і засаромеліся, бо Ты, Госпадзе, дапамог мне і ўсьцешыў мяне.<br>
<br>
<br>
<strong>Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.</strong><br>
<br>
Алілуя, алілуя, алілуя. Слава Табе, Божа. <font color="#d00505"><em>(Тройчы)</em></font><br>
<br>
Госпадзе, зьмілуйся. <em><font color="#d00505">(Тройчы)</font></em><br>
<br>
<br>
<strong>Слава...<br>
<br>
<font color="#d00505">Трапар</font></strong> <em><font color="#d00505">(тон 4).</font></em> Пасьля ўзьнясеньня Ільлі, Елісей плашчом ягоным ударыў Ярдан, і той падаўся назад: воды ягоныя разышліся на два бакі, пакідаючы пасярэдзіне сухі шлях. Вось нам вобраз хрышчэньня, якім мы праходзім шлях жыцьця нашага. Хрыстос прыходзіць на Ярдан асьвяціць ваду.<br>
<br>
<strong>Цяпер...</strong><br>
<br>
<em><font color="#d00505">Багародзічны.</font></em> Ты, што дзеля нас нарадзіўся ад Дзевы і на крыжы пацярпеў, сьмерцю зьнішчыўшы сьмерць і паказаўшыся Богам у ўваскрасеньні, не пагардзі творамі рук Тваіх, пакажы чалавекалюбства Тваё, Міласэрны, прымі малітвы за нас Багародзіцы, якая нарадзіла Цябе, і збаў, Збавіцелю добры наш, людзей бездапаможных.<br>
<br>
<br>
<em><font color="#d00505">(Тон 7)</font></em> Страшна было бачыць, як Творца неба і зямлі стаяў голы ў рацэ і, быццам слуга, дзеля нас ад слугі прымаў хрышчэньне. Хоры анёльскія дзівіліся, гледзячы з страхам і радасьцю. З імі разам і мы пакланяемся Табе. Госпадзе, збаў нас! <em><font color="#d00505">(Двойчы)<br>
<br>
Верш.</font></em> Дзеля гэтага згадваю Цябе ў краіне Ярданскай і Гэрмонскай.<br>
<br>
<em><font color="#d00505">(Тон 2)</font></em> Калі Прадвесьнік убачыў, як Ты, Госпадзе славы, ішоў да яго, ён усклікнуў: «Вось ідзе Той, хто збаўляе сьвет ад тленнасьці; Ён сунімае сум наш; Ён, будучы Богам, прыйшоў на зямлю ад чыстае Дзевы ў міласэрнасьці Сваёй, і, замест слугаў, зрабіў нас дзецьмі Божымі; замест цемры, Ён прасьвятляе род людзкі вадою Боскага Свайго хрышчэньня. Дык, хадзеце, будзем суладна славіць Яго разам з Айцом і Духам.<br>
<br>
<em><font color="#d00505">Верш.</font></em> Воды ўбачылі Цябе, Божа, воды ўбачылі Цябе і спалохаліся.<br>
<br>
<em><font color="#d00505">Тое самае.</font></em><br>
<br>
<strong>Слава...</strong><br>
<br>
<em><font color="#d00505">(Тон 5)</font></em> Руку, якою ты дакрануўся да пачэснай галавы Ўладара, і пальцам якое ты нам Яго паказаў, уздымі ў малітве за нас, Хрысьціцелю, бо ты маеш вялікую сьмеласьць у Яго, і Ён засьведчыў, што ты большы за ўсіх прарокаў. Уздымі вочы твае, якія бачылі Ўсесьвятога Духа, калі Той зыходзіў у выглядзе голуба, і прасі ў Яго, Хрысьціцелю, ласкі для нас. Прыйдзі і стань з намі, дай знак да сьвяткаваньня і пачні нашу пахвальную песьню.<br>
<br>
<strong>Цяпер...</strong><br>
<br>
<font color="#d00505"><em>Тое самае.</em><br>
<br>
<strong>Пракімен</strong> <em>(Пс 26.1).</em></font> Госпад – прасьвятленьне маё і Збавіцель мой: каго мне баяцца?<br>
<br>
<font color="#d00505"><em>Верш.</em></font> Госпад абронца жыцьця майго: перад кім мне дрыжаць?<br>
<br>
<br>
<strong>Чытаньне кнігі прарока Ісаі</strong> <em>(Іс 49.8-15)</em><br>
<br>
Так кажа Госпад: «У час спрыяльны выслухаю цябе, у дзень збаўленьня прыйду да цябе з дапамогаю. Я зьберагу цябе і пастаўлю цябе як запавет для народу, каб аднавіць зямлю і разьдзяліць спустошаную спадчыну, каб сказаць вязьням: «Выходзьце на свабоду», і тым, што ў цемры: «Пакажэцеся». Яны будуць пасьвіцца пры ўсіх дарогах, іх па́шы будуць на ўсіх узгорках. Ня будуць цярпець голаду ані смагі; ні гарачы вецер, ні сонца не паразяць іх, бо Той, што мае літасьць над імі, будзе ім правадыром і завядзе да водных крыніцаў. І ўсе горы зраблю іхнімі дарогамі, і Мае шляхі ўзьнясуцца высока. Вось гэтыя прыходзяць здалёку, а тыя з Поўначы і Захаду, іншыя зноў з краіны Сын. Хай цешыцца неба, хай радуецца зямля! Вось Госпад усьцешыў свой народ, зьмілаваўся над яго ўбогімі. Сыён казаў: «Госпад пакінуў мяне, Уладар мой забыў мяне». Ці ж можа жанчына забыць дзіцятка сваё? Ці ж ня будзе любіць сына ўлоньня свайго? Але нават калі б яна забыла, Я не забуду цябе». Так кажа Госпад.<br>
<br>
<br>
<strong>Чытаньне лісту сьвятога апостала Паўла да Ціта</strong> <em>(Ціт 2.11-14, 3.4-7)</em><br>
<br>
Сыне Ціт, зьявілася ласка Божая, збавенная для ўсіх людзей, і навучае нас, каб мы, адцураўшыся ад нязбожнасьці і грэшных жаданьняў гэтага сьвету, жылі разумна, набожна і справядліва ў гэтым веку ў чаканьні блаславёнай надзеі і слаўнага зьяўленьня славы вялікага Бога і Збаўцы нашага Ісуса Хрыста, які аддаў самога Сябе за нас, каб выкупіць нас ад усякай няправеднасьці і ачысьціць абраны Сабе на ўласнасьць народ, руплівы ў добрых справах.<br>
<br>
Калі ж зьявілася дабрыня і ласка Збаўцы нашага Бога да людзей, Ён збавіў нас не дзеля нашых праведных учынкаў, але дзеля міласэрнасьці, праз адраджальнае абмыцьцё і абнаўленьне ў Духу Сьвятым, якога выліў на нас шчодра праз Ісуса Хрыста, Збаўцу нашага, каб мы, апраўданыя Ягонай ласкаю, сталіся, згодна з надзеяю, спадкаемцамі жыцьця вечнага.<br>
<br>
<br>
<strong>Чытаньне сьвятога Евангельля паводле Мацьвея</strong> <em>(Мц 3.13-17)</em><br>
<br>
У той час прыйшоў Ісус з Галілеі на Ярдан да Яна – хрысьціцца ад яго. Але Ян супраціўляўся Яму, кажучы: «Мне трэба хрысьціцца ў Цябе, а Ты прыйшоў да мяне?» Ісус сказаў яму ў адказ: «Пакінь цяпер, бо гэтак трэба нам споўніць усю праведнасьць». Тады ён саступіў Яму. Ахрысьціўшыся, Ісус адразу выйшаў з вады, і вось расчыніліся Яму нябёсы, і Ён убачыў Духа Божага, які зыходзіў як голуб і спускаўся на Яго. І вось з неба пачуўся голас, які казаў: «Гэта Сын Мой любы, якому спагадаю».<br>
<br>
<br>
Не пакінь нас да канца дзеля імя Твайго сьвятога, не разбуры запавету Твайго і не аддалі міласьці Тваёй ад нас, дзеля Абрагама любага Твайго, і Ісаака слугі Твайго, і Ізраіля сьвятога Твайго.<br>
<br>
<strong>Сьвяты Божа... Усесьвятая Тройца... Ойча наш...</strong><br>
<br>
<font color="#d00505"><strong>Сьвятар:</strong></font> Бо Тваё валадарства...<br>
<br>
<strong><font color="#d00505">Чытальнік:</font></strong> Амін.<br>
<br>
<br>
<strong><font color="#d00505">Кандак</font></strong> <em><font color="#d00505">(тон 4).</font></em> Сёньня Хрыстос, стаўшы ў Ярдане, кажа Яну: «Ня бойся хрысьціць Мяне, бо Я прыйшоў збавіць Адама першастворанага».<br>
<br>
<br>
Госпадзе, зьмілуйся. <em><font color="#d00505">(40 разоў)</font></em><br>
<br>
Доўгацярплівы, шматміласэрны, і ўсеспагадлівы Хрысьце Божа, што ўвесь час і ў кожную хвіліну, на небе і на зямлі прымаеш хвалу і пакланеньне, любіш праведнікаў і мілуеш грэшнікаў, і клічаш усіх да збаўленьня абяцаньнем дабротаў, якія чакаюць нас: прымі, Госпадзе, і ў гэтую хвіліну нашыя малітвы, і накіруй жыцьцё наша да запаветаў Тваіх; душы нашыя асьвяці, целы ачысьці, думкі выправі, дай ясны розум; выбаў нас ад усякага суму, жалю і злосьці; ахіні нас сваімі анёламі, каб мы, пад іхняй аховаю і кіраўніцтвам, маглі дасягнуць еднасьці веры і пазнаньня недаступнае Твае славы, бо Ты блаславёны на вякі вякоў. Амін.<br>
<br>
Госпадзе, зьмілуйся. <em><font color="#d00505">(Тройчы)</font></em><br>
<br>
<strong>Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.</strong><br>
<br>
Больш годную пашаны за хэрувімаў і без параўнаньня больш слаўную за сэрафімаў, што, захаваўшы дзявоцтва, нарадзіла Бога-Слова, існую Багародзіцу, Цябе мы ўзьвялічваем.<br>
<br>
Імем Гасподнім блаславі, ойча.<br>
<br>
<font color="#d00505"><strong>Сьвятар:</strong></font> Малітвамі сьвятых айцоў нашых, Госпадзе Ісусе Хрысьце, Божа наш, зьмілуйся над намі.<br>
<br>
<br>
<font color="#d00505"><em>Малітва.</em></font> Уладару Госпадзе Ісусе Хрысьце, доўгацярплівы да нашых правінаў, Ты прывёў нас аж да гэтай хвіліны, калі, вісячы на жыцьцядайным дрэве, Ты разумнаму разбойніку адчыніў уваход у рай і разбурыў сьмерцю сьмерць. Ачысьці нас грэшных і недастойных слугаў Тваіх, бо мы зграшылі і чынілі благое; і цяпер мы недастойныя ўзьняць вочы нашы і глянуць на вышыню нябесную, бо мы пакінулі дарогу праўды Тваёй і хадзілі, куды вяло нас сэрца наша. Але вось молім Тваю бязьмерную дабрыню: пашкадуй нас, Госпадзе, у Тваёй вялікай міласэрнасьці і збаў нас дзеля імя Твайго сьвятога, бо дні нашыя прапалі ў марнасьці. Вызваль нас з рукі праціўніка, адпусьці нам грахі нашы, і ўмярцьві цялеснае нашае мудраваньне, каб, адклаўшы старога чалавека, у новага апрануліся і жылі дзеля Цябе, Уладара і Дабрачынца; і, ідучы ўсьлед за Тваімі прыказаньнямі, дасягнулі вечнага супакою, дзе для ўсіх праведных радаснае жыльлё. Бо Ты сапраўдная радасьць і вясельле для тых, што любяць Цябе, Хрысьце Божа наш, і Табе славу аддаем, разам з адвечным Тваім Айцом і з усесьвятым, добрым і жыцьцядайным Тваім Духам цяпер і заўсёды, і на вякі вякоў. Амін. 