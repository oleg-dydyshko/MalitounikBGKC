<!DOCTYPE HTML><strong><font color="#d00505">5 жніўня – Перадсьвяцьце Перамяненьня і сьвятога мучаніка Яўсігнея</font></strong><br>
<br>
<font color="#d00505"><strong>ЛІТУРГІЯ<br>
<br>
Трапары<br>
<br>
Трапар перадсьвяцьця Перамяненьня</strong></font> <em><font color="#d00505">(тон 4).</font></em> Апярэдзіўшы перамяненьне Хрыстова, радасна адзначым, верныя, перадсьвяцьце яго і ўсклікнем: «Уладар узыходзіць на гару, каб зазьзяць красой боскасьці сваёй».<br>
<br>
<font color="#d00505"><strong>Трапар мучаніка Яўсігнея</strong></font> <em><font color="#d00505">(тон 4).</font></em> Мучанік Твой, Госпадзе, Яўсігней, у цярпеньнях вянец нятленны атрымаў ад Цябе, Бога нашага. Маючы сілу Тваю, ён перамог мучыцеляў і зьнішчыў дэманаў нікчэмную дзёрзкасьць. Малітвамі яго збаў душы нашыя.<br>
<br>
<font color="#d00505"><strong>Кандак перадсьвяцьця Перамяненьня</strong></font> <em><font color="#d00505">(тон 4).</font></em> У Божым перамяненьні ўся людзкая прырода прасьвятляецца зьзяньнем боскасьці і радасна кліча: «Хрыстос перамяняецца, даючы збаўленьне ўсім».