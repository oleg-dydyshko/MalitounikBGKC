<!DOCTYPE HTML><strong><font color="#d00505">5 жніўня – Перадсьвяцьце Перамяненьня і сьвятога мучаніка Яўсігнея</font></strong><br>
<br>
<font color="#d00505"><strong>ВЯЧЭРНЯ</strong><br>
<br>
<em>На «</em><strong><em>Госпадзе, Цябе клічу...</em></strong><em>»:</em></font><br>
<br>
<strong><font color="#d00505">Перадсьвяцьця Перамяненьня</font></strong> <em><font color="#d00505">(тон 4). </font></em>Узыдзем разам з Ісусам на сьвятую гару і пачуем там голас Бога жывога – Айца спрадвечнага, – які з сьветлай хмары сьведчыць праз Духа Сьвятога аб Адзінасутным Сыне. З прасьветленым розумам пабачым у сьвятле Сьвятло.<br>
<br>
У чаканьні радаснага сьвята ачысьцім сябе і прыгатуемся да ўзыходу да Божага жыльля, каб быць сьведкамі Ягонай велічы, якую бачылі выбраныя апосталы на Таборскай гары.<br>
<br>
Зьмяніўшыся на лепшае, і прыгатаваўшыся да заўтрашняе ўрачыстасьці – каб узысьці на гару Божую сьвятую і ўбачыць нязьменную славу Хрыста, больш яркую за сонца, – і прасьветленыя сьвятлом Тройцы, уславім спагадлівасьць Божую.<br>
<br>
<strong><font color="#d00505">Мучаніка Яўсігнея</font></strong> <em><font color="#d00505">(тон 2).</font></em> Праліўшы кроў тваю, ты, слаўны мучанік, апрануўся ў пурпуру Божай ласкі і на галаву ўсклаў вянец нятленнага жыцьця і, узяўшы ў праваю руку, быццам скіпетар, пераможны крыж, з Хрыстом разам пануеш і прабываеш у радасьці.<br>
<br>
Ты, Яўсігнею, паказаўся непераможным змагаром: маючы за зброю пачэсны крыж, ты выйшаў на змаганьне супраць ворага, перамог яго і атрымаў вянец славы ад адзінага справядлівага Суддзі і вечнага Ўладара.<br>
<br>
У муках сваіх ты быў пераймальнікам пачэсных мукаў Госпада, слаўны пакутніку Яўсігнею, і, выйшаўшы пераможцам, перайшоў да неба, дзе, як удзельнік Боскага жыцьця, прабываеш у радасьці. Дзеля гэтага спраўляем тваю пачэсную памяць.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 5) </em></font>Прыйдзіце, узыдзем на гару Гасподнюю, у дом Бога нашага, і ўбачым славу перамяненьня Яго, славу як Адзінароднага ад Айца; прымем сьвятло ад Сьвятла і з узьнёслым духам будзем славіць Тройцу адзінасутную навекі.<br>
<br>
<br>
<strong><font color="#d00505">Вершапесьні</font></strong><br>
<br>
<font color="#d00505"><em>(Тон 2)</em></font> Прасьветленыя дабрадзейнасьцямі, узыдзем на сьвятую гару, каб бачыць Гасподняе перамяненьне.<br>
<br>
<font color="#d00505"><em>Верш.</em></font> Міласэрнасьць і праўда сустрэліся, праведнасьць і супакой абняліся.<br>
<br>
Перад крыжам сваім, Хрыстос сёньня яўляе веліч Боскасьці выбраным вучням, зазьзяўшы, быццам сонца, на гары.<br>
<br>
<font color="#d00505"><em>Верш.</em></font> Шчасьлівы народ, у якога доля такая; шчасьлівы народ, чый Госпад – Бог.<br>
<br>
Захацеўшы абнавіць прыроду Адамаву, Хрыстос узыходзіць сёньня на гару, каб у тайны спосаб паказаць Боскасьць сваю.<br>
<br>
<strong>Слава... цяпер...</strong><br>
<br>
<em><font color="#d00505">(Тон 2)</font></em> Хрысьце Божа, што на гары Табор перамяніўся ў сіле і паказаў вучням Тваім славу Боства Твайго, прасьвятлі нас сьвятлом Твайго разуменьня і накіруй на шлях запаветаў Тваіх, бо Ты адзіны добры і чалавекалюбец.<br>
<br>
<br>
<font color="#d00505"><strong>Адпушчальныя трапары</strong></font><br>
<br>
<strong><font color="#d00505">Трапар мучаніка</font></strong> <font color="#d00505"><strong><font color="#d00505">Яўсігнея</font></strong></font> <em><font color="#d00505">(тон 4).</font></em> Мучанік Твой, Госпадзе, Яўсігней, у цярпеньнях вянец нятленны атрымаў ад Цябе, Бога нашага. Маючы сілу Тваю, ён перамог мучыцеляў і зьнішчыў дэманаў нікчэмную дзёрзкасьць. Малітвамі яго збаў душы нашыя.<br>
<br>
<strong>Слава... цяпер...<br>
<br>
<font color="#d00505">Трапар перадсьвяцьця</font></strong> <font color="#d00505"><strong><font color="#d00505">Перамяненьня</font></strong></font> <em><font color="#d00505">(тон 4).</font></em> Апярэдзіўшы перамяненьне Хрыстова, радасна адзначым, верныя, перадсьвяцьце яго і ўсклікнем: «Уладар узыходзіць на гару, каб зазьзяць красой боскасьці сваёй».