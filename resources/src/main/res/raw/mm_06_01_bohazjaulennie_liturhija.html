<!DOCTYPE HTML><font color="#d00505"><strong>6 студзеня – БОГАЗЬЯЎЛЕНЬНЕ ЗБАЎЦЫ НАШАГА ІСУСА ХРЫСТА<br>
<br>
ЛІТУРГІЯ</strong><br>
<br>
<em>Заўвага:<br>
<br>
<strong>У нядзелю і панядзелак:</strong> Літургія сьв. Васіля Вялікага.<br>
<br>
<strong>У іншыя дні:</strong> Літургія сьв. Яна Залатавуснага.</em><br>
<br>
<br>
<strong>Антыфон першы</strong> <em>(Пс 113.1, 2, 3, 5)</em><br>
<br>
<strong>Чытальнік:</strong></font> Калі Ізраіль выйшаў з Ягіпту, дом Якуба ад людзей чужых.<br>
<br>
<font color="#d00505"><strong>Людзі:</strong></font> Малітвамі Багародзіцы, Збавіцелю, збаў нас. <em><font color="#d00505">(Так пасьля наступных вершаў)</font></em><br>
<br>
<strong><font color="#d00505">Чытальнік:</font></strong> Юдэя сталася прыстанішчам ягоным, Ізраіль – ягоным уладаньнем.<br>
<br>
– Мора ўбачыла і ўцякло, Ярдан пацёк назад.<br>
<br>
– Што табе <em>(з табой),</em> мора, што ты ўцякло, чаму ты, Ярдан, пацёк назад?<br>
<br>
– Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
<strong><font color="#d00505">Людзі:</font></strong> Малітвамі Багародзіцы, Збавіцелю, збаў нас.<br>
<br>
<br>
<font color="#d00505"><strong>Антыфон другі</strong> <em>(Пс 114.1, 2, 3-4, 9)</em><br>
<br>
<strong>Чытальнік:</strong></font> Люблю Госпада, бо Ён пачуў голас малітвы маёй.<br>
<br>
<strong><font color="#d00505">Людзі:</font></strong> Сыне Божы, што хрысьціўся ў Ярдане, збаў нас, якія пяём Табе: Алілуя. <font color="#d00505"><em>(Так пасьля наступных вершаў)</em><br>
<br>
<strong>Чытальнік:</strong></font> Ён прыхіліў вуха сваё да мяне ў дзень, калі я паклікаў Яго.<br>
<br>
– Путы сьмяротныя апуталі мяне, боль нясьцерпны агарнуў мяне, сум і трывога апанавалі мяне, і я паклікаў імя Гасподняе.<br>
<br>
– Госпад праведны і ласкавы, Бог наш – міласэрны.<br>
<br>
<strong><font color="#d00505">Людзі:</font></strong> Сыне Божы, што хрысьціўся ў Ярдане, збаў нас, якія пяём Табе: Алілуя.<br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
<font color="#d00505"><em>«<strong>Адзінародны Сыне...»</strong></em></font><br>
<br>
<br>
<strong><font color="#d00505">Антыфон трэці</font></strong> <font color="#d00505"><em>(Пс 117.1, 2, 3, 4)</em><br>
<br>
<strong>Чытальнік:</strong></font> Аддайце падзяку Госпаду, бо Ён добры, бо міласэрнасьць Ягоная на вякі.<br>
<br>
<strong><font color="#d00505">Людзі</font></strong> <em><font color="#d00505">(тон 1)</font></em><font color="#d00505">.</font> Калі Ты, Госпадзе, хрысьціўся ў Ярдане, адбылося пакланеньне Тройцы. Голас Айца засьведчыў аб Табе, называючы Цябе любым Сынам; і Дух у выглядзе голуба пацьвердзіў праўдзівасьць гэтых слоў. Хрысьце Божа, які зьявіўся нам і сьвет асьвяціў, слава Табе. <em><font color="#d00505">(Так пасьля наступных вершаў)</font></em><br>
<br>
<strong><font color="#d00505">Чытальнік:</font></strong> Хай скажа дом Ізраіля, што Ён добры, што міласэрнасьць Ягоная на вякі.<br>
<br>
– Хай скажа дом Аарона, што Ён добры, што міласэрнасьць Ягоная на вякі.<br>
<br>
– Хай скажуць усе, што баяцца Госпада, што Ён добры, што міласэрнасьць Ягоная на вякі.<br>
<br>
<strong><font color="#d00505">Людзі:</font></strong> Калі Ты, Госпадзе, хрысьціўся ў Ярдане, адбылося пакланеньне Тройцы. Голас Айца засьведчыў аб Табе, называючы Цябе любым Сынам; і Дух у выглядзе голуба пацьвердзіў праўдзівасьць гэтых слоў. Хрысьце Божа, які зьявіўся нам і сьвет асьвяціў, слава Табе.<br>
<br>
<br>
<strong><font color="#d00505">Уваходны верш<br>
<br>
Сьвятар:</font></strong> Мудрасьць, устаньце! Блаславёны Той, хто прыходзіць у імя Гасподняе; бласлаўляем вас ад дому Гасподняга. Госпад – Бог, і Ён зьявіўся нам.<br>
<br>
<strong><font color="#d00505">Людзі:</font></strong> Сыне Божы, што хрысьціўся ў Ярдане, збаў нас, якія пяём Табе: Алілуя.<br>
<br>
<br>
<strong><font color="#d00505">Трапары</font></strong><br>
<br>
<font color="#d00505"><strong>Трапар</strong> <em>(тон 1).</em></font> Калі Ты, Госпадзе, хрысьціўся ў Ярдане, адбылося пакланеньне Тройцы. Голас Айца засьведчыў аб Табе, называючы Цябе любым Сынам; і Дух у выглядзе голуба пацьвердзіў праўдзівасьць гэтых слоў. Хрысьце Божа, які зьявіўся нам і сьвет асьвяціў, слава Табе.<br>
<br>
<strong>Слава... цяпер...:</strong><br>
<br>
<font color="#d00505"><strong>Кандак</strong> <em>(тон 4).</em></font> Зьявіўся Ты сёньня ўсяму сьвету, і сьвятло Тваё, Госпадзе, зазьзяла нам, і мы, зразумеўшы, хто Ты, славім Цябе: Ты прыйшоў і зьявіўся, Сьвятло Недасяжнае.<br>
<br>
<br>
<font color="#d00505"><em>Замест <strong>«Сьвяты Божа»:</strong></em></font><br>
<br>
Усе вы, што ў Хрыста ахрысьціліся, у Хрыста апрануліся. Алілуя. <font color="#d00505"><em>(Тройчы).</em></font><br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
У Хрыста апрануліся. Алілуя.<br>
<br>
Усе вы, што ў Хрыста ахрысьціліся, у Хрыста апрануліся. Алілуя.<br>
<br>
<br>
<font color="#d00505"><strong>Пракімен</strong> <em>(Пс 117.26-27, 1).</em></font> Блаславёны Той, хто прыходзіць у імя Гасподняе. Госпад – Бог, і Ён зьявіўся нам.<br>
<br>
<em><font color="#d00505">Верш.</font></em> Аддайце падзяку Госпаду, бо Ён добры, бо міласэрнасьць Яго навекі.<br>
<br>
<br>
<strong>Чытаньне лісту сьвятога апостала Паўла да Ціта</strong> <em>(Ціт 2.11-14, 3.4-7)</em><br>
<br>
Сыне Ціт, зьявілася ласка Божая, збавенная для ўсіх людзей, і навучае нас, каб мы, адцураўшыся ад нязбожнасьці і грэшных жаданьняў гэтага сьвету, жылі разумна, набожна і справядліва ў гэтым веку ў чаканьні блаславёнай надзеі і слаўнага зьяўленьня славы вялікага Бога і Збаўцы нашага Ісуса Хрыста, які аддаў самога Сябе за нас, каб выкупіць нас ад усякай няправеднасьці і ачысьціць абраны Сабе на ўласнасьць народ, руплівы ў добрых справах. Калі ж зьявілася дабрыня і міласьць Збаўцы нашага Бога да людзей, Ён збавіў нас не дзеля нашых праведных учынкаў, але дзеля міласэрнасьці, праз адраджальнае абмыцьцё і абнаўленьне ў Духу Сьвятым, якога выліў на нас шчодра праз Ісуса Хрыста, Збаўцу нашага, каб мы, апраўданыя Ягонай ласкаю, сталіся, згодна з надзеяю, спадкаемцамі жыцьця вечнага.<br>
<br>
<br>
<font color="#d00505"><strong>Алілуя</strong> <em>(Пс 28.1, 3).</em></font> Аддайце Госпаду, сыны Божыя, аддайце Госпаду славу і пашану.<br>
<br>
<em><font color="#d00505">Верш.</font></em> Голас Госпада над водамі: Бог славы загрымеў магутна, Госпад над водамі бясконцымі.<br>
<br>
<br>
<strong>Чытаньне сьвятога Евангельля паводле Мацьвея</strong> <em>(Мц 3.13-17)</em><br>
<br>
У той час прыйшоў Ісус з Галілеі на Ярдан да Яна – хрысьціцца ад яго. Але Ян супраціўляўся Яму, кажучы: «Мне трэба хрысьціцца ў Цябе, а Ты прыйшоў да мяне?» Ісус сказаў яму ў адказ: «Пакінь цяпер, бо гэтак трэба нам споўніць усю праведнасьць». Тады ён саступіў Яму. Ахрысьціўшыся, Ісус адразу выйшаў з вады, і вось расчыніліся Яму нябёсы, і ён убачыў Духа Божага, які зыходзіў як голуб і спускаўся на Яго. І вось з неба пачуўся голас, які казаў: «Гэта Сын Мой любы, якому спагадаю».<br>
<br>
<br>
<strong><font color="#d00505">Задастойнік.</font></strong> Узьвялічвай, душа мая, больш пачэсную за сілы нябесныя Чыстую Дзеву Марыю.<br>
<br>
Ніякі язык ня ў стане дастойна ўсхваліць Цябе, і нават сілы нябесныя, стоячы ў подзіве, ня ведаюць, як пяяць славу Тваю, Багародзіца: але Ты, будучы добрай і ведаючы набожныя жаданьні нашыя, веру нашую прымі. Апякунка хрысьціянаў, Цябе мы ўзьвялічваем.<br>
<br>
<br>
<strong><font color="#d00505">Прычасьнік</font></strong> <font color="#d00505"><em>(Ціт 2.11).</em></font> Зьявілася ласка Божая, збавенная для ўсіх людзей. Алілуя, алілуя, алілуя.