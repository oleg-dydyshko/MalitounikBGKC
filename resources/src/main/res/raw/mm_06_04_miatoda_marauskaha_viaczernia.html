<!DOCTYPE HTML><font color="#d00505"><strong>6 красавіка – сьвятога і роўнага апосталам Мятода, настаўніка славянскага і архібіскупа Мараўскага<br>
<br>
ВЯЧЭРНЯ</strong><br>
<br>
<em>На <strong>«Госпадзе, Цябе клічу…»:</strong><br>
<br>
(Тон 4)</em></font> Закон ласкі здабыў у табе выдатнага настаўніка, сьвяты ойча Мятодзе: ты даў доступ статку твайму да кнігаў сьвятых на іхняй мове, каб яны, навучаючыся ў іх, бласлаўлялі Госпада. Дзеля гэтага дастойна славім цябе.<br>
<br>
Быццам яснай зорцы, Хрыстос даў табе зазьзяць з усходу і паслаў цябе, багамудры Мятодзе, на захад навучаць славянскія народы славіць на роднай мове Тройцу адзінасутную. Цяпер маліся за тых, што няспынна славяць цябе.<br>
<br>
Атрымаўшы ад Бога апостальскую ласку, ты, ойча Мятодзе, удастоіўся дару цудаў і прадказваць тое, што мае быць. Радуйся, правадніку сьляпых, адганяльніку злых духаў, лекару нядужых. Малітвамі тваімі дай нам атрымаць адпушчэньне грахоў і веліч зьмілаваньня.<br>
<br>
<strong>Слава…:</strong><br>
<br>
Грамадзянін Мараўскае зямлі, слава і пахвала ўсіх славянскіх краінаў, сьвятаначальнік Мятод кліча ўсіх сваім навучаньнем. Прыйдзеце, сьвяталюбцы, зьбярэмся разам радасна з вераю адзначыць сьвята ягонага ўсьпеньня, бо ён няспынна моліцца Хрысту Богу нашаму, каб Ён збавіў ад бедаў і напасьцяў душы нашыя.<br>
<br>
<strong>Цяпер…:</strong><br>
<br>
<font color="#d00505"><em>Багародзічны Трыёдзі.</em></font><br>
<br>
<br>
<strong><font color="#d00505">Вершапесьні</font></strong><br>
<br>
<font color="#d00505"><em>З Трыёдзі.</em></font><br>
<br>
<strong>Слава…:</strong><br>
<br>
<em><font color="#d00505">(Тон 8)</font></em> Прыйдзеце, сьвяталюбцы, вераю сыдземся і ўславім радасна ўсьпеньне сьвятаначальніка Мятода, асьветніка Мараўскага і апостала славянаў. Ён, пакінуўшы прынады гэтага сьвету, узяў на плечы крыж апостальства і разам з братам Кірылам прасьвятліў славянскія краіны. Пасьля ўсьпеньня свайго ён атрымаў заплату вернага слугі і моліцца няспынна за збаўленьне душаў нашых.<br>
<br>
<strong>Цяпер…:</strong><br>
<br>
<em><font color="#d00505">З Трыёдзі (поснай або велікоднай).</font></em><br>
<br>
<font color="#d00505"><strong>Трапар</strong> <em>(тон 4).</em></font> Пашлі, Хрысьце Божа, міласэрнасьць Тваю з вышыні тым, што сьвяткуюць урачыста ўсьпеньне сьвятаначальніка, адчыні дзьверы валадарства і адпусьці мноства нашых правінаў, хадайніцтвам і малітвамі вернага слугі Твайго Мятода, пачэснага айца нашага.<br>
<br>
<font color="#d00505"><strong>Кандак</strong> <em>(тон 2).</em></font> Боскага Мятода ўсхвалім, усе верныя, з любоўю, як вялікага пастыра славянаў, пачэснага слугу Тройцы, пераможцу ерасяў, які моліцца няспынна за ўсіх нас.