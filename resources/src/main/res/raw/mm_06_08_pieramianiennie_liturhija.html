<!DOCTYPE HTML><font color="#d00505"><strong>ПЕРАМЯНЕНЬНЕ ГОСПАДА, БОГА І ЗБАЎЦЫ НАШАГА ІСУСА ХРЫСТА<br>
<br>
ЛІТУРГІЯ</strong></font><br>
<br>
<strong><font color="#d00505">Першы антыфон</font></strong> <em><font color="#d00505">(Пс 65.1; 76.19; 103.1-2)</font></em><br>
<br>
<font color="#d00505"><strong>Чытальнік:</strong></font> Сьпявайце Госпаду, уся зямля! Слаўце ў песьнях імя Яго, аддайце хвалу велічы Яго.<br>
<br>
<font color="#d00505"><strong>Людзі:</strong></font> Малітвамі Багародзіцы, Збавіцелю, збаў нас. <font color="#d00505"><em>(Так пасьля наступных вершаў)</em></font><br>
<br>
<strong><font color="#d00505">Чытальнік:</font></strong> Гук грому Твайго ў буры быў чутны, маланка Твая асьвяціла сусьвет, зварухнулася і задрыжэла зямля.<br>
<br>
– Ты апрануўся ў веліч і красу, ахутаўся сьвятлом быццам плашчом.<br>
<br>
– Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
<strong><font color="#d00505">Людзі:</font></strong> Малітвамі Багародзіцы, Збавіцелю, збаў нас.<br>
<br>
<br>
<strong><font color="#d00505">Другі антыфон</font></strong> <em><font color="#d00505">(Пс 47.2; 77.54, 68-69)</font></em><br>
<br>
<strong><font color="#d00505">Чытальнік:</font></strong> Гара Сыён, сэрца поўначы, места Ўладара вялікага.<br>
<br>
<strong><font color="#d00505">Людзі:</font></strong> Сыне Божы, што перамяніўся на гары, збаў нас, якія пяём Табе: Алілуя. <font color="#d00505"><em>(Так пасьля наступных вершаў)</em></font><br>
<br>
<strong><font color="#d00505">Чытальнік:</font></strong> Прывёў Ён іх на гару сьвятую Сваю, якую набыла Сабе правая рука Яго.<br>
<br>
– Гару Сыён, якую Ён упадабаў і дзе збудаваў Сабе сьвятыню, быццам неба.<br>
<br>
<strong><font color="#d00505">Людзі:</font></strong> Сыне Божы, што перамяніўся на гары, збаў нас, якія пяём Табе: Алілуя.<br>
<br>
<strong>Слава... цяпер... </strong><em><font color="#d00505"><strong>«Адзінародны Сыне...</strong>»</font></em><br>
<br>
<br>
<strong><font color="#d00505">Трэці антыфон</font></strong> <em><font color="#d00505">(Пс 124.1, 2; 23.3)</font></em><br>
<br>
<strong><font color="#d00505">Чытальнік:</font></strong> Тыя, што спадзяюцца на Госпада, быццам гара Сыён, не зварухнуцца навек.<br>
<br>
<font color="#d00505"><strong>Людзі:</strong></font> <em><font color="#d00505">(Тон 7)</font></em> Перамяніўся Ты на гары, Хрысьце Божа, паказаўшы вучням Тваім славу Тваю, наколькі яны маглі ўспрыняць. Хай зазьзяе і нам, грэшным, сьветласьць Твая вечная малітвамі Багародзіцы. Сьветладаўча, слава Табе! <font color="#d00505"><em>(Так пасьля наступных вершаў)</em></font><br>
<br>
<strong><font color="#d00505">Чытальнік:</font></strong> Горы вакол Ерусаліму, і Госпад – вакол людзей Сваіх цяпер і давеку.<br>
<br>
– Госпадзе, хто прабывае ў жыльлі Тваім, і хто паселіцца на гары сьвятой Тваёй?<br>
<br>
<strong><font color="#d00505">Сьвятар</font></strong> <em><font color="#d00505">(уваходны верш):</font></em> Госпадзе, зышлі сьвятло Тваё і праўду Тваю: хай яны мяне накіруюць і прывядуць на гару сьвятую Тваю.<br>
<br>
<strong><font color="#d00505">Людзі:</font></strong> Сыне Божы, што перамяніўся на гары, збаў нас, якія пяём Табе: Алілуя.<br>
<br>
<br>
<strong><font color="#d00505">Трапары</font></strong><br>
<br>
<font color="#d00505"><strong>Трапар</strong></font> <em><font color="#d00505">(тон 7).</font></em> Перамяніўся Ты на гары, Хрысьце Божа, паказаўшы вучням Тваім славу Тваю, наколькі яны маглі ўспрыняць. Хай зазьзяе і нам, грэшным, сьветласьць Твая вечная малітвамі Багародзіцы. Сьветладаўча, слава Табе!<br>
<br>
<strong>Слава... цяпер...</strong><br>
<br>
<font color="#d00505"><strong>Кандак</strong> <em>(тон 7).</em></font> Перамяніўся Ты на гары, Хрысьце Божа, і вучні Твае ўбачылі славу Тваю, наколькі ім магчыма было, каб пасьля, убачыўшы Цябе ўкрыжаванага, маглі зразумець дабравольныя Твае цярпеньні і сьвету аб’явіць, што Ты – сапраўды зьзяньне Айца.<br>
<br>
<br>
<font color="#d00505"><strong>Пракімен</strong> <em>(Пс 103.24, 1).</em></font> Якое багацьце твораў Тваіх, Госпадзе: Ты ўсё мудра стварыў.<br>
<br>
<em><font color="#d00505">Верш.</font></em> Блаславі, душа мая, Госпада: Госпадзе, Божа мой, Ты вялікі наўзьдзіў.<br>
<br>
<strong>Чытаньне Другога лісту сьвятога апостала Пятра </strong><em>(2 Пт 1.10-19)</em><br>
<br>
Браты, старайцеся ўзмоцніць ваша пакліканьне і выбар. Так робячы, ніколі не ўпадзеце. У такі спосаб будзе вам шырока адчынены ўваход да вечнага валадарства Госпада нашага і Збавіцеля Ісуса Хрыста. Вось чаму буду заўсёды нагадваць вам пра гэта, хоць вы гэта знаеце і ўмацаваныя ў гэтай праўдзе. Лічу слушным, пакуль я ў гэтым целе, абуджаць вашую памяць, бо ведаю, што неўзабаве мне прыйдзецца пакінуць цела маё, як Госпад наш Ісус Хрыстос мне аб’явіў. Буду намагацца, каб вы, нават пасьля таго, як я адыду, мелі заўсёды ў памяці гэтыя рэчы. Бо мы не ішлі за казкамі і выдумкамі, калі аб’явілі вам магутнасьць і прыйсьце Госпада нашага Ісуса Хрыста, але навучалі, як сьведкі Ягонай велічы. Бо Ён прыняў ад Бога Айца гонар і хвалу, калі прыйшоў вось такі голас да Яго ад Велічнай Славы: «Гэта Сын Мой любы, Яго Я ўпадабаў». І мы чулі, як гэты голас прыйшоў з неба, калі мы былі з Ім на сьвятой гары. Маем і мацнейшае, прароцкае, слова. Вы добра робіце, што трываеце пры ім, як пры сьветачы, што сьвеціць у цёмным месцы, аж пакуль не пачне днець, і раньняя зорка ня ўзыдзе ў вашых сэрцах.<br>
<br>
<br>
<font color="#d00505"><strong>Алілуя</strong> <em>(Пс 88.12; 143.15).</em></font> Тваё неба і Твая зямля: Ты ўмацаваў сусьвет і ўсё, што ў ім.<br>
<br>
<em><font color="#d00505">Верш.</font></em> Блаславёны народ, у якога доля такая: блаславёны народ, чый Бог – Госпад.<br>
<br>
<br>
<strong>Чытаньньне сьвятога Евангельля паводле Мацьвея</strong> <em>(Мц 17.1-9)</em><br>
<br>
У той час Ісус узяў з Сабою Пётру, Якуба і ягонага брата Яна, і завёў іх адных на высокую гару. Там Ён перамяніўся перад імі: твар Ягоны зазьзяў, быццам сонца, а вопратка сталася белая, як сьвятло. І вось зьявіліся Майсей і Ільля, якія размаўлялі з Ім. Тады Пётра сказаў Ісусу: «Госпадзе, добра нам тут; калі хочаш, зробім тры палаткі: адну Табе, адну Майсею і адну Ільлі». Калі ён яшчэ гаварыў, вось сьветлая хмара агарнула іх, а з хмары пачуўся голас: «Гэта Сын Мой любы, Якога Я ўспадабаў. Яго слухайце». Пачуўшы гэта, вучні моцна спалохаліся і ўпалі тварам на зямлю. Ісус, падышоўшы, дакрануўся да іх і сказаў: «Устаньце, ня бойцеся!» Узьняўшы вочы, яны ня ўбачылі нікога, апроч аднаго Ісуса. А калі яны зыходзілі з гары, Ісус загадаў ім, кажучы: «Не расказвайце нікому пра бачанае, аж пакуль Сын Чалавечы ня ўваскрэсьне з мёртвых».<br>
<br>
<br>
<strong><font color="#d00505">Задастойнік</font></strong><br>
<br>
<em><font color="#d00505">Прыпеў:</font></em> Блаславі, душа мая, Госпада, які перамяніўся на гары.<br>
<br>
<em><font color="#d00505">Ірмас (тон 4). </font></em>Тваё сынараджэньне нятленным было: Бог выйшаў з улоньня Твайго і, зьявіўшыся на зямлі як чалавек, пажыў сярод людзей. Дзеля гэтага мы ўсе, Багародзіца, Цябе ўзьвялічваем.<br>
<br>
<strong><font color="#d00505">Прычасьнік</font></strong> <font color="#d00505"><em>(Пс 88.6).</em></font> Госпадзе, у сьветласьці аблічча Твайго хадзіць будзем, і імем Тваім будзем цешыцца давеку. Алілуя, алілуя, алілуя.<br>
<br>
<br>
<font color="#d00505"><strong>МАЛІТВА НА БЛАСЛАВЕНЬНЕ САДАВІНЫ</strong></font><br>
<br>
Уладару Госпадзе Божа наш, які загадаў нам прыносіць Табе ў ахвяры Твае ад Тваіх, даючы нам узамен Твае нябесныя даброты; і які ласкава прыняў пасільную ахвяру ўдавы, блаславі гэтыя пачаткі пладоў, прынесеныя тут слугамі Тваімі, і прымі іх у Тваю нябесную скарбніцу; і дай нам удосталь зямнога дабра і ўсяго карыснага для задавальненьня нашых патрэбаў. Хай будзе блаславёнае імя Тваё і славіцца валадарства Тваё, Айца, і Сына, і Сьвятога Духа, цяпер і заўсёды, і на вякі вякоў. Амін. 