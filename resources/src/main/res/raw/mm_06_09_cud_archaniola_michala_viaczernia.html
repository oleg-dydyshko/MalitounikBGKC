<!DOCTYPE HTML><font color="#d00505"><strong>6 верасьня – Успамін цуду сьвятога арханёла Міхаіла ў Калосах<br>
<br>
ВЯЧЭРНЯ</strong><br>
<br>
<em>На <strong>«Госпадзе, Цябе клічу...»:</strong><br>
<br>
(Тон 4)</em></font> Ты, сьветлы арханёле, стаіш у прысутнасьці трохсонечнага Боства і служыш Яму разам з іншымі анёльскімі сіламі, радасна ўсклікаючы: «Сьвяты Ты, Ойча; Сьвяты Ты, Спрадвечнае з Айцом Слова; Сьвяты Ты і Духу Сьвяты – адзіная слава, адзіная сутнасьць і ўлада, адзінае Боства і сіла!»<br>
<br>
Выгляд твой, арханёле Міхале, вогненны, і краса твая дзівосная. Тваёй духоўнай існасьцю ты праходзіш увесь сьвет, выконваючы загады Творцы ўсіх. Вядомы з сілы тваёй, ты ўчыніў царкву тваю крыніцаю аздараўленьняў.<br>
<br>
Ты, Госпадзе, як напісана, робіш нябесныя духі пасланцамі Тваімі, і слугамі Тваімі полымя агню. На чале анёлаў Тваіх Ты паставіў Міхала, які выконвае Твае загады і з страхам сьпявае тройчы сьвятую песьню славе Тваёй.<br>
<br>
<strong>Слава...</strong><br>
<br>
<em><font color="#d00505">(Тон 6)</font></em> Радуйцеся з намі, анёльскія хоры, бо ваш начальнік і наш заступнік вялікі арханёл сёньня зьяўляецца ў пачэснай царкве сваёй і асьвячае яе. Дзеля гэтага належна ўславім яго, клічучы: «Пакрый нас покрывам крылаў тваіх, вялікі арханёле Міхале».<br>
<br>
<strong>Цяпер...</strong><br>
<br>
Радуйцеся з намі, хоры дзеваў, бо вось Заступніца нашая, хадайніца і покрыва, і надзейны прытулак, сёньня на пачэснай і боскай урачыстасьці сваёй сумных суцяшае. Дык аддамо Ёй належную славу і ўсклікнем: «Пакрый нас боскім заступніцтвам Тваім, Усячыстая Багародзіца Дзева!»<br>
<br>
<br>
<font color="#d00505"><strong>Вершапесьні</strong><br>
<br>
<em>З актойха.</em></font><br>
<br>
<strong>Слава... цяпер...</strong><br>
<br>
<em><font color="#d00505">(Тон 8)</font></em> Як ваявода і абаронца, і анёлаў найвышэйшы начальнік, ад усякай патрэбы і суму, ад недамаганьняў і лютых грахоў вызваль, арханёле слаўны, тых, што з вераю славяць і моляць цябе. Ты, нярэчыўны сам, бачыш Нярэчыўнага, і прабываеш у недаступным зьзяньні Ўладара, які ў чалавекалюбстве Сваім дзеля нас прыняў цела ад Дзевы, каб збавіць род людзкі.<br>
<br>
<br>
<strong><font color="#d00505">Адпушчальны трапар</font></strong><br>
<br>
<font color="#d00505"><em>(Тон 4)</em></font> Нябесных сілаў ваявода, мы недастойныя, безустанку молім цябе, каб ты ахінуў нас тваімі малітвамі і пакрыў ценем крылаў духоўнае твае славы, ахоўваючы нас, якія прыбягаем да цябе і клічам: «Ад бедаў выбаў нас, начальнік вышніх сілаў».