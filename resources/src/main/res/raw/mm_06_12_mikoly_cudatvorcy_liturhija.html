<!DOCTYPE HTML><strong><font color="#d00505">6 сьнежня – між сьвятымі айца нашага Мікалая Цудатворца, архібіскупа Мірлікійскага<br>
<br>
ЛІТУРГІЯ</font></strong><br>
<br>
<font color="#d00505"><strong>Трапары<br>
<br>
Трапар</strong></font> <em><font color="#d00505">(тон 4)</font></em><font color="#d00505">.</font> Правілам веры і прыкладам лагоднасьці, настаўнікам устрыманасьці ты быў на справе для статку твайго; дзеля гэтага ты дасягнуў вышыняў пакораю, здабыў багацьці ўбогасьцю. Ойча сьвятаначальніку Мікалай, малі Хрыста Бога, каб Ён збавіў душы нашы.<br>
<br>
<font color="#d00505"><strong>Кандак</strong></font> <em><font color="#d00505">(тон 3).</font></em> У Мірах ты, сьвяты, паказаў сябе слугою справаў Божых: выпаўніўшы Евангельле Хрыстова, ты, блаславёны, душу паклаў за людзей тваіх і нявінных ад сьмерці выбавіў. Дзеля гэтага ты і асьвяціў сябе, стаўшыся вялікім тайнікам Божае ласкі.<br>
<br>
<br>
<font color="#d00505"><strong>Пракімен</strong></font> <em><font color="#d00505">(Пс 115.6, 3).</font></em> Дарагая ў вачох Госпада сьмерць сьвятых Яго.<br>
<br>
<font color="#d00505"><em>Верш.</em></font> Чым адплачу Госпаду за ўсе дабрадзействы Яго.<br>
<br>
<br>
<strong>Чытаньне лісту сьвятога апостала Паўла да габрэяў </strong><em>(Гбр 13.17-21)</em><br>
<br>
Браты, слухайце настаўнікаў вашых і будзьце ім паслухмянымі, бо яны чуваюць над нашымі душамі і забавязаныя здаць з гэтага справаздачу; дык хай гэта робяць з радасьцю, а не ўздыхаючы, бо гэта не было б карысна для вас. Маліцеся за нас, бо мы перакананыя, што маем чыстае сумленьне, стараючыся ва ўсім паступаць справядліва. Асабліва прашу спрычыніцца, каб я быў хутчэй вернуты вам. Бог жа міру, які сілаю крыві вечнага запавету ўзьняў з мёртвых Вялікага Пастыра авец, Госпада нашага Ісуса, няхай удасканаліць вас у кожнай добрай справе, каб вы заўсёды чынілі Ягоную волю, і рабілі тое, што даспадобы Яму, праз Ісуса Хрыста, якому слава на вякі вечныя. Амін.<br>
<br>
<br>
<font color="#d00505"><strong>Алілуя</strong> <em>(Пс 131.9, 13).</em></font> Сьвятары Твае апрануцца ў справядлівасьць, і сьвятыя Твае ў радасьці жыць будуць.<br>
<br>
<font color="#d00505"><em>Верш.</em></font> Госпад выбраў Сыён, пажадаў мець яго Сабе за сялібу.<br>
<br>
<br>
<font color="#d00505"><strong>Евангельле:</strong></font> <em><font color="#d00505">Лк 6.17-23а</font></em><font color="#d00505">.<br>
<br>
<br>
<strong>Прычасьнік.</strong></font> Памяць праведніка жыць будзе вечна, благое весткі ён не збаіцца. Алілуя, алілуя, алілуя. 