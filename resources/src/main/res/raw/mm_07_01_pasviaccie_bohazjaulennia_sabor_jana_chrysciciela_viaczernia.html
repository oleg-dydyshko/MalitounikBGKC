<!DOCTYPE HTML><strong><font color="#d00505">7 студзеня – Пасьвяцьце Богазьяўленьня. Сабор сьв. Яна, Прадвесьніка і Хрысьціцеля <br>
<br>
ВЯЧЭРНЯ</font></strong> <br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу...»:</font></em></strong> <br>
<br>
<em><font color="#d00505">Тры першыя песьні сьвята: <br>
<br>
(Тон 2)</font></em> Убачыўшы Прасьветніка нашага, што прасьвятляе кожнага чалавека, калі Той прыйшоў хрысьціцца, Прадвесьнік усьцешыўся душою і, паказваючы на Яго, сказаў людзям: «Вось Той, хто збаўляе Ізраіля і вызваляе нас ад тленнасьці». Бязгрэшны Хрысьце Божа наш, слава Табе! <br>
<br>
Анёльскія хоры жахнуліся, убачыўшы, як слуга хрысьціць Збавіцеля; Дух Сьвяты зышоў, каб засьведчыць аб Ім, і з неба пачуўся голас Айца: «Той, каго Прадвесьнік хрысьціць рукою сваёю – гэта Сын мой любы, якога Я ўпадабаў». Хрысьце Божа наш, слава Табе! <em><font color="#d00505">(Двойчы)</font></em><br>
<br>
Струмені Ярдану прымаюць Цябе, Крыніца! Суцяшальнік зыходзіць у выглядзе голуба; схіляе галаву Той, хто нахіліў нябёсы, і зроблены з гліны ўсклікае Творцы: «Чаму загадваеш мне такое? Ты ж вышэйшы за мяне! Я маю патрэбу ў хрышчэньні Тваім». Бязгрэшны Хрысьце Божа наш, слава Табе!<br>
<br>
<em><font color="#d00505">і тры наступныя Прадвесьніка: <br>
<br>
(Тон 1)</font></em> Прадвесьнік, убачыўшы Цябе, Хрысьце, калі Ты прыйшоў і папрасіў хросту ў яго, сумеўся і ўсклікнуў: «Чаму, Усемагутны Госпадзе, загадваеш мне непасільную рэч? Як я магу дакрануцца рукою да Цябе, што ў руцэ Сваёй трымаеш усё? Гэта Ты павінен хрысьціць мяне, слугу Твайго!»<br>
<br>
«Я зьявіўся сёньня як чалавек і, прыродаю недаступны, стаўся даступным для цябе; будучы багатым, Я дабравольна зьбяднеў, каб узбагаціць нятленнасьцю і збаўленьнем зьбяднелы род людзкі. Дык хадзі, ахрысьці Непадуладнага тленнасьці, які збаўляе ад тленнасьці сьвет». <br>
<br>
«Стаю зьбянтэжаны ўвесь і ня ведаю, куды ўцячы, – кажа Прадвесьнік Творцы. – Ты, Добры, ёсьць Струменем, які корміць усіх: дык як жа Цябе прымае рака, у якую ўваходзіш, каб даць збаўленьне тым, што шануюць Тваё, Слова, сьвятое зьяўленьне?»<br>
<br>
<strong>Слава...</strong><br>
<br>
<font color="#d00505"><em>(Тон 6)</em></font> Сьветач у целе, Прадвесьнік Збавіцеля, сыне няплоднае, ты – прыяцель Таго, хто нарадзіўся ад Дзевы, якому ты пакланіўся, калі быў яшчэ ва ўлоньні маці тваёй, і якога ты хрысьціў у вадзе Ярданскай. Малі Яго, прарок, каб нам вызваліцца ад будучых мукаў. <br>
<br>
<strong>Цяпер...</strong><br>
<br>
<em><font color="#d00505">(Тон 6)</font></em> Калі Бог-Слова зьявіўся ў целе роду людзкому і прыйшоў на Ярдан хрысьціцца, Прадвесьнік усклікнуў: «Як дакрануся рукою да галавы Таго, хто трымае ўсё? Хоць Ты і нарадзіўся як Дзіцятка ад Марыі, ведаю, што Ты – Бог спрадвечны; Ты ходзіш па зямлі, але Цябе славяць сэрафімы; дык як я, слуга, наважуся хрысьціць Уладара?» Невыка́зны Госпадзе, слава Табе! <br>
<br>
<font color="#d00505"><strong>Вялікі пракімен</strong> <em>(Пс 113.11, 1-2, 3, 5)</em></font>. Бог наш на небе і на зямлі: усё, што схацеў, стварыў Ён. <br>
<br>
<em><font color="#d00505">Верш 1.</font></em> Калі выйшаў Ізраіль з Ягіпту, Дом Якуба ад людзей чужых, Юдэя сталася прытулкам ягоным. <br>
<br>
<em><font color="#d00505">Верш 2.</font></em> Мора ўбачыла і ўцякло, Ярдан пацёк назад. <br>
<br>
<em><font color="#d00505">Верш 3.</font></em> Што з табой, мора, што ты ўцякло, чаму ты, Ярдане, пацёк назад?<br>
<br>
<br>
<strong><font color="#d00505">Вершапесьні</font></strong> <br>
<br>
<em><font color="#d00505">(Тон 4)</font></em> Прадвесьнік сумеўся, убачыўшы Цябе, калі Ты ішоў да яго. Як верны слуга, ён усклікнуў у страху: «Якая пакора, Збавіцелю, якое дабравольнае ўбоства Тваё! Багацьцем ласкі Ты ўзвысіў ўпакоранага чалавека, сам апрануўшыся ў яго ў добрасардэчнасьці Тваёй». <br>
<br>
<em><font color="#d00505">Верш</font></em>. Мора ўбачыла і ўцякло, Ярдан пацёк назад. <br>
<br>
«Трэба, каб споўнілася збавенная тайна, – Ты адказаў Прадвесьніку. – Дык зрабі паслугу Збавіцелю ўсіх і ня бойся: Сам беззаганны, Я прымаю хрышчэньне як чалавек у вадзе Ярдану, каб абнавіць упакоранага Адама. Дзеля гэтага Я і прыйшоў сюды». <br>
<br>
<em><font color="#d00505">Верш</font></em>. Што з табой, мора, што ты ўцякло, чаму ты, Ярдане, пацёк назад? <br>
<br>
«Хто калі чуў, каб Сонца мела патрэбу ў ачышчэньні? – Ян усклікнуў. – Хто бачыў голым Таго, хто апранае неба хмарамі; Творцу крыніцаў, як уваходзіць у ваду? Дзіўлюся невыказнаму провіду Твайму, Уладару. Не абцяжай слугу Твайго страшнымі загадамі». <br>
<br>
<strong>Слава...</strong><br>
<br>
<font color="#d00505"><em>(Тон 4)</em></font> Блаславёны і Богу мілы Прароча і Прадвесьніку, улюбенец Сьвятога Духа, салодкасьпеўная ластаўка ласкі, ты зрабіў вядомым людзкому роду збавенны провід Уладара, які зазьзяў ад Чыстае Дзевы для абнаўленьня людзей, адмяніў стары сум і скіраваў сэрцы да прыняцьця вечнага жыцьця праз хрышчэньне пакаяньня. <br>
<br>
<strong>Цяпер...</strong><br>
<br>
<font color="#d00505"><em>(Тон 4)</em></font> Прыйдзіце, возьмем прыклад з мудрых дзеваў і сустрэнем Уладара, які прыйшоў, быццам жаніх, да Яна. Ярдан, убачыўшы Яго, спалохаўся і затрымаўся, а Ян усклікнуў: «Ня сьмею дакрануцца да галавы Несьмяротнага». Дух зышоў у выглядзе голуба асьвяціць ваду, і голас з неба быў чутны: «Вось Сын мой, які прыйшоў на сьвет збавіць род людзкі». Госпадзе, слава Табе.<br>
<br>
<br>
<font color="#d00505"><strong>Адпушчальныя трапары</strong></font> <br>
<br>
<em><font color="#d00505">Прадвесьніка (тон 2)</font></em>. Прароча і Прадвесьніку, пустынны жыхару, калі ты хрысьціў Сына і Госпада, ты чуў голас Айца і бачыў Духа Сьвятога; ты, які прапаведаваў усім хрост пакаяньня, выпрасі і нам адпушчэньне грахоў, каб нам атрымаць малітвамі тваімі ад Хрыста багацьце спагады. <br>
<br>
<strong>Слава... цяпер...</strong><br>
<br>
<font color="#d00505"><em>Трапар сьвята (тон 1)</em></font>. Калі Ты, Госпадзе, хрысьціўся ў Ярдане, адбылося пакланеньне Тройцы. Голас Айца засьведчыў аб Табе, называючы Цябе любым Сынам; і Дух у выглядзе голуба пацьвердзіў праўдзівасьць гэтых слоў. Хрысьце Божа, які зьявіўся нам і сьвет асьвяціў, слава Табе. 