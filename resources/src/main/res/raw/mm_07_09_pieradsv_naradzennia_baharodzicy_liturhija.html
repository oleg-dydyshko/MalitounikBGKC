<!DOCTYPE HTML><font color="#d00505"><strong>7 верасьня – Перадсьвяцьце Нараджэньня Багародзіцы. Сьвятога мучаніка Сазонта</strong></font><br>
<br>
<strong><font color="#d00505">ЛІТУРГІЯ<br>
<br>
Трапары<br>
<br>
Перадсьвяцьця</font></strong> <em><font color="#d00505">(тон 4).</font></em> З кораня Ясеевага, з пакаленьня Давідавага сёньня родзіцца нам дзіця Божае Марыя, і ўвесь сьвет радасна сьвяткуе і абнаўляецца. Весяліцеся, неба і зямля, слаўце Яе, усе людзі! Якім і Ганна сьвяткуюць, усклікаючы: «Бясплодная родзіць Багародзіцу і Карміцельку Жыцьця нашага!»<br>
<br>
<strong><font color="#d00505">Мучаніка Сазонта</font></strong> <font color="#d00505"><em>(тон 4).</em></font> Мучанік Твой, Госпадзе, Сазонт, у цярпеньнях вянец нятленны атрымаў ад Цябе, Бога нашага. Маючы сілу Тваю, ён перамог мучыцеляў і зьнішчыў дэманаў нікчэмную дзёрзкасьць. Малітвамі яго збаў душы нашыя.<br>
<br>
<strong><font color="#d00505">Кандак перадсьвяцьця</font></strong> <em><font color="#d00505">(тон 3).</font></em> Сёньня Марыя Дзева і Маці Божая, бязьмежны хорам Жаніха нябеснага, Божай воляю родзіцца ад няплоднае, каб стацца носьбіткай Слова, ад пачатку прызначанай быць Брамай Божай і Маці існага Жыцьця.