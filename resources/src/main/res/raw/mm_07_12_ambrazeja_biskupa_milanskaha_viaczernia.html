<!DOCTYPE HTML><font color="#d00505"><strong>7 сьнежня – сьвятога Амбражэя, біскупа Міланскага<br>
<br>
ВЯЧЭРНЯ</strong><br>
<br>
<em>На <strong>«Госпадзе, Цябе клічу...»:</strong><br>
<br>
Тры песьні дня з актоіху належнага тону і далей наступныя:<br>
<br>
(Тон 1)</em></font> Як ваявода, ты зьзяў дабрадзейнасьцямі, і таму з Боскага натхненьня ты быў узьнесены на біскупскі пасад. У абедзьвюх годнасьцях ты, Амбражэю, быў верным распарадчыкам Божай ласкі, і таму атрымаў у спадчыну падвойны вянец.<br>
<br>
Паўстрымлівасьцю, строгім жыцьцём, нядрэмнасьцю і доўгімі малітвамі ты, багамудры, ачысьціў душу і цела, і явіўся выбраным посудам Хрыста Бога, роўным апосталам дараваньнямі.<br>
<br>
Як некалі Натан Давіда, так ты, блаславёны Амбражэю, сьмела выкрыў пабожнага караля, які зграшыў, і не дазволіў яму ўвайсьці ў царкву. Калі ж ён пакаяўся, ты зноў прыняў яго і далучыў да паствы тваёй.<br>
<br>
<strong>Слава... цяпер...</strong><br>
<br>
<font color="#d00505"><em>Багародзічны (тон 1).</em></font> Ахоплены бураю правінаў, да ціхага прыстанішча заступніцтва Твайго, Багародзіца, я ўцёк і клічу: «Збаў мяне, працягнуўшы слузе Твайму ўладарную руку Тваю, Усячыстая».<br>
<br>
<em><font color="#d00505">Крыжабагародзічны (тон 1).</font></em> Стоячы ля крыжа Сына і Бога свайго і бачачы Ягоныя нясьцерпныя мукі, Маці Чыстая з плачам казала: «Гора мне, Дзіця любае, Слова Божае, што церпіш несправядліва, каб збавіць род людзкі».<br>
<br>
<br>
<font color="#d00505"><strong>Вершапесьні</strong><br>
<br>
<em>З актоіху.</em><br>
<br>
<br>
<strong>Адпушчальны трапар</strong></font><br>
<br>
<em><font color="#d00505">(Тон 4)</font></em> Правілам веры і прыкладам лагоднасьці, настаўнікам устрыманасьці ты быў на справе для статку твайго; дзеля гэтага ты дасягнуў вышыняў пакораю, здабыў багацьці ўбогасьцю. Ойча сьвятаначальніча Амбражэю, малі Хрыста Бога, каб Ён збавіў душы нашы.