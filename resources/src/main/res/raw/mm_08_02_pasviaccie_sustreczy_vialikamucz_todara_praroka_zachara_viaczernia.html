<!DOCTYPE HTML><font color="#d00505"><strong>8 лютага – Пасьвяцьце Сустрэчы Госпада. Сьвятога вялікамучаніка Тодара Страцілата і прарока Захара<br>
<br>
ВЯЧЭРНЯ</strong><br>
<br>
<em>На <strong>«Госпадзе, Цябе клічу ...»:</strong><br>
<br>
(Тон 4)</em></font> Дух Сьвяты паказаў цябе адважным мучанікам і непераможным змагаром. Ты пасароміў напасьніка мудрасьцю словаў тваіх і цярплівасьцю. Дзеля гэтага ты, вялікамучанік Тодар, атрымаў вянец перамогі і быў залічаны да нябесных хораў.<br>
<br>
Ты, шчодры, быў стаўпом дабрадзейнасьці, з агідай адвярнуўшыся ад ідальскіх ахвярнікаў; як беззаганнае ягнё, ты быў ведзены на ахвяру Таму, хто сам Сябе прынёс у ахвяру і ўславў сьвятую тваю памяць, і дараваў сьвету цябе, Тодар, як скарбніцу цудаў.<br>
<br>
Слава мучанікаў Тодар, калі цябе ўзьнесьлі на крыжы, зьдзіралі табе скуру, расьцягвалі на дрэве, сяклі мячом і аддавалі на рознага роду мукі, ты застаўся непахісным і непераможным сілаю Таго, хто быў прыбіты да крыжа.<br>
<br>
<em><font color="#d00505">(Тон 8)</font></em> Жыцьцём сваім ты, вястуне Божы, быў падобны да анёлаў, з якімі ты размаўляў. Прасьвятліўшы і ачысьціўшы розум, ты атрымаў адкрыцьцё вялікіх тайніцаў, цудоўныя вобразы, прасьвятленьне прароцкае і абнаўленьне духоўнае. Маліся за збаўленьне душаў нашых.<br>
<br>
Жывучы быццам анёл на зямлі, ты быў суразмоўцам анёлаў, назіральнікам сусьветных відзе́ньняў і сьветачам, што прасьвятляе розум. Кажучы словамі псалміста, ты быў пладавітым аліўным дрэвам, што дае набожным алей дабрадзейнасьцяў. Маліся за збаўленьне душаў нашых.<br>
<br>
Як сапраўдны прарок Божы, упрыгожаны вянцом дабрадзейнасьцяў, ты бачыў невыка́зную славу і цешыўся ў спадзяваньні вечнай асалоды. Маліся, богапрыемны прароча, за збаўленьне душаў тых, што славяць цябе.<br>
<br>
<strong>Слава...</strong><br>
<br>
<em><font color="#d00505">(Тон 8)</font></em> Усхвалім дастойна вялікамучаніка Тодара, сусьветнага заступніка, спадкаемца блаславёных дабротаў нябесных, імя якога азначае «Дар Божы», бо ён няспынна моліцца Хрысту Богу за збаўленьне душаў нашых.<br>
<br>
<strong>Цяпер...</strong><br>
<br>
<em><font color="#d00505">(Тон 8)</font></em> Той, каго носяць хэрувімы і славяць сэрафімы, сёньня прыносіцца згодна з законам у Божую сьвятыню і сядае на старэчых руках, быццам на пасадзе; ад Язэпа Ён прымае ў дары пару туркавак, – вобраз беззаганае Царквы і новаабранага народу спасярод паганаў, – і два голубы маладыя, як начальнік Старога і Новага запаветаў. Сымон, бачыўшы спаўненьне абяцаньня, дадзенага яму, бласлаўляе Дзеву Марыю Багародзіцу і прадказвае Ёй цярпеньні, што чакаюць Яе. Ён просіць у Госпада адпушчэньня, кажучы: «Цяпер адпусьці мяне, Уладару, згодна з дадзеным мне раней абяцаньнем, бо я ўбачыў Цябе, спрадвечнае Сьвятло, Збавіцеля і Госпада людзей, што носяць імя Хрыста».<br>
<br>
<br>
<font color="#d00505"><em>У Вялікі пост:</em></font><br>
<br>
<em><font color="#d00505">Багародзічны (тон 8).</font></em> Топячыся ў бездані правінаў, да ціхага прыстанішча ўсячыстай малітвы Тваёй, Багародзіца, прыходжу і клічу: «Збаў мяне, працягнуўшы магутную руку слузе Твайму, Усебеззаганная».<br>
<br>
<font color="#d00505"><em>Або:<br>
<br>
Крыжабагародзічны (тон 8).</em></font> Убачыўшы ўзьнесенае на крыжы Ягнё, Усебеззаганная Дзева з плачам усклікнула: «Дзіця маё любае, што гэта за новае і дзіўнае зьявішча? Як гэта Ты, што трымаеш усё ў руцэ Тваёй, вісіш, прыбіты целам да дрэва?»<br>
<br>
<br>
<strong><font color="#d00505">Вершапесьні</font></strong><br>
<br>
<em><font color="#d00505">(Тон 2)</font></em> Адчыніся, набесная брама, бо вось Хрыстос, як дзіцятка, прыносіцца Дзеваю Маці ў сьвятыню Богу і Айцу.<br>
<br>
<font color="#d00505"><em>Верш.</em></font> Цяпер адпускаеш, Уладару, слугу Твайго ў супакоі, паводле слова Твайго.<br>
<br>
Хрыстос аб’яўляецца Ісаі ў выглядзе вугаля, які сёньня, быццам кле́шчамі, рукамі Багародзіцы даецца старому сьвятару.<br>
<br>
<font color="#d00505"><em>Верш.</em></font> Сьвятло для прасьвятленьня народаў і славу Ізраіля, люду Твайго.<br>
<br>
Трымаючы з страхам і радасьцю на руках сваіх Уладара, Сымон просіць вызваліць яго ад гэтага жыцьця і славіць Багародзіцу.<br>
<br>
<strong>Слава...</strong><br>
<br>
<font color="#d00505"><em>(Тон 5)</em></font> Сёньня зазьзяла ярчэй за заранку пачэсная памяць вялікамучаніка Хрыстовага, прасьвятляючы нябачна сэрцы верных і разганяючы хмары душаў дзеяньнем і сілаю Сьвятога Духа. Дык усклікнем яму, мучанікалюбцы: «Радуйся, Тодар блаславёны, бо ты паказаў сябе ласкаю Богам дадзенаю для верных, чынячы мноства цудаў для тых, што прыходзяць да цябе. Не пераставай маліць Хрыста, каб нам, якія спраўляем пачэсную памяць тваю, атрымаць вечныя даброты».<br>
<br>
<strong>Цяпер...</strong><br>
<br>
<font color="#d00505"><em>(Тон 5)</em></font> Спрадвечны стаўся дзіцяткам, і вось Маці Дзева прыносіць Яго ў сьвятыню, каб выканаць закон; Сымон бярэ яго на рукі і кажа: «Сёньня, Сьвяты, паводле слова Твайго, адпускаеш слугу Твайго ў супакоі, бо мае вочы бачылі збаўленьне Тваё».<br>
<br>
<br>
<strong><font color="#d00505">Адпушчальныя трапары<br>
<br>
Трапар Тодара</font></strong> <em><font color="#d00505">(тон 4).</font></em> У сапраўдным змаганьні, ты, мучанік Тодар, быў ваяводаю нябеснага Ўладара; узброіўшыся мудра ў зброю веры, ты перамог войскі дэманаў і стаўся пераможным мучанікам. Дзеля гэтага мы з вераю цябе заўсёды славім.<br>
<br>
<strong><font color="#d00505">Трапар прарока</font></strong> <em><font color="#d00505">(тон 2).</font></em> Прарока Твайго Захара, Госпадзе, памяць спраўляючы, праз яго молім Цябе: збаў душы нашыя.<br>
<br>
<strong><font color="#d00505">Трапар сьвята</font></strong> <em><font color="#d00505">(тон 1).</font></em> Радуйся, поўная ласкі Багародзіца Дзева, бо з Цябе зазьзяла Сонца праведнасьці, Хрыстос Бог наш, які прасьвятляе тых, што ў цемры. Весяліся і ты, праведны стары, успрыня́ўшы на рукі свае Вызваліцеля душаў нашых, які дае нам уваскрасеньне.