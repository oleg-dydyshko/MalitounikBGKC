<!DOCTYPE HTML><strong><font color="#d00505">8 жніўня – Пасьвяцьце Перамяненьня і сьв. Амільяна, біскупа Кізіцкага<br>
<br>
ВЯЧЭРНЯ</font></strong><br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу...»:</font></em><br>
<br>
<font color="#d00505">Сьвята</font></strong> <em><font color="#d00505">(тон 4).</font></em> Прыйдзіце, усе богаразумныя, зьменімся на лепшае, пераймаючы Хрыста, радасна ўзнёсшыся да вяршыняў дабрадзейнасьці. Бо Ён у міласэрнасьці Сваёй на гары Табор перамяніў нашую прыроду і ясна паказаў, што Ён Збавіцель – душаў нашых.<br>
<br>
Назіральнікі рэчаў, што пераўзыходзяць розум, гляньце розумам на Хрыста, які зазьзяў Боскім сьвятлом. Хай загучыць у сэрцах нашых голас Айца, які аб’яўляе Яго Сваім любым Сынам, што ўзмацняе нас, слабых, на гары Табор і прасьвятляе душы нашыя.<br>
<br>
Сёньня Ты, Госпадзе, як Бог Закону і ласкі, паказаў Боскасьць Сваю пачэсным апосталам, Майсею і Ільлі. Вызваль нас ад сьмяротных путаў, каб мы разам з імі славілі Твой провід, Ісусе ўсемагутны, Збавіцелю душаў нашых.<br>
<br>
<font color="#d00505"><strong>Сьвятаначальніка</strong></font> <em><font color="#d00505">(тон 4).</font></em> Калі Леў, аднавіўшы Капронімаву нязбожную ерась, у лютасьці сваёй запалохваў людзей, ты, мудры, яўна выкрыў яго перад усімі сабранымі біскупамі і адкрыта аддаў пашану іконе Хрыста, паказаўшы сябе адважным ваяром Хрыстовым. Малі Яго цяпер за збаўленьне і прасьвятленьне душаў нашых.<br>
<br>
Калі праціўнік паказаў свой злосны і люты нораў, моц перакананьняў тваіх была выпрабаваная вязьніцаю і выгнаньнем. Ня ведаючы іншай бацькаўшыны апроч раю, з якога мы ўсе выгнаныя былі, ты цярпеў нягоды з радасьцю. Дзеля гэтага справядліва ты стаўся годным нятленнага жыцьця і сузіраньня Хрыста. Малі Яго за збаўленьне і прасьвятленьне душаў нашых.<br>
<br>
Калі люты Леў выдаў закон не пакланяцца пачэснаму вобразу Хрыста, ты, маючы вогненны мудры язык, супрацьставіў яму Божы закон, што пакланяючыся вобразу, аддаем пашану таму, хто прадстаўлены на ім. І вось злосны зьвер спалохаўся, быццам грому, словаў тваіх, усепачэсны ойча, Божы прапаведніку.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 1)</em></font> Спрадвечны, які некалі на гары Сынайскай з Майсеем вобразна размаўляў, сёньня на гары Таборскай, перамяніўшыся перад Сваімі вучнямі, паказаў першасную красу чалавечай прыроды, якую Ён узяў на Сябе. За сьведкаў такой ласкі Ён узяў Майсея і Ільлю, робячы іх удзельнікамі радасьці, якая прадвяшчала Ягонае пасьля сьмерці слаўнае і збавеннае ўваскрасеньне.<br>
<br>
<br>
<strong><font color="#d00505">Вершапесьні</font></strong><br>
<br>
<em><font color="#d00505">(Тон 2)</font></em> Гара Божая Табор узрадавалася ў імю Тваім, Збавіцелю, калі Айцец Цябе назваў Сваім любым Сынам.<br>
<br>
<font color="#d00505"><em>Верш.</em></font> Тваё ёсьць неба і Твая зямля.<br>
<br>
Вялікі цуд бачым: Сонца славы ў перамяненьні Сваім зацьміла промні сонца рэчыўнага.<br>
<br>
<font color="#d00505"><em>Верш.</em></font> Табор і Гэрмон у імю Тваім узрадуюцца.<br>
<br>
Вучні ад зямлі, Майсей ад мёртвых і Ільля з вышыняў пакорна сталі перад Табою ў Тваім перамяненьні.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 1)</em></font> Прадбачыўшы духам прыйсьце Тваё да людзей, як Адзінароднага Сына ў целе, богаайцец Давід заклікае здалёку ўсё стварэньне, па-прароцку кажучы: «Табор і Гэрмон у імю Тваім узрадуюцца». Ты, Збавіцелю, узышоў разам з вучнямі на гару і там перамяніўся, зрабіўшы зноў сьветлаю пацямнелую Адамаву прыроду, надзяліўшы яе славаю і сьветласьцю Боства Твайго. Дзеля гэтага мы ўсклікаем Табе: «Творча ўсіх, Госпадзе, слава Табе!»<br>
<br>
<br>
<strong><font color="#d00505">Адпушчальныя трапары<br>
<br>
Сьвятаначальніка</font></strong> <em><font color="#d00505">(тон 4).</font></em> Правілам веры і прыкладам лагоднасьці, настаўнікам устрыманасьці ты быў на справе для статку твайго; дзеля гэтага ты дасягнуў вышыняў пакораю, здабыў багацьці ўбогасьцю: Ойча сьвятаначальніку Амільяне, малі Хрыста Бога збавіць душы нашыя.<br>
<br>
<strong>Слава... цяпер...</strong><br>
<br>
<font color="#d00505"><strong>Перамяненьня</strong> <em>(тон 7).</em></font> Перамяніўся Ты на гары, Хрысьце Божа, паказаўшы вучням Тваім, наколькі яны маглі ўспрыняць, славу Тваю. Хай і для нас зазьзяе сьветласьць Твая вечная малітвамі Багародзіцы. Сьветладаўча, Слава Табе!