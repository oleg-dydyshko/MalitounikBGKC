<!DOCTYPE HTML><strong><font color="#d00505">8 сьнежня – пачэснага айца нашага Патапа<br>
<br>
ВЯЧЭРНЯ</font></strong><br>
<br>
<em><font color="#d00505">На </font><strong><font color="#d00505">«Госпадзе, Цябе клічу...»:</font></strong><br>
<br>
<font color="#d00505">(Тон 1)</font></em> Ойча Патапе, ты ўтаймаваў цялесныя нахілы ўстрыманасьцю, у пустэльні пасяліўся, як некалі Ільля, ачышчаючы розум свой няспыннай малітвай да Бога. Цяпер маліся, каб душам нашым атрымаць супакой і веліч зьмілаваньня.<br>
<br>
Ойча Патапе, ты ўпрыгожыўся бясстраснасьцю, быў залічаны да грамады посьнікаў і пасяліўся ў жытлах праведных, дзе зьзяе незаходнае Сьвятло і расьце дрэва жыцьця. Цяпер маліся, каб душам нашым атрымаць супакой і веліч зьмілаваньня.<br>
<br>
Ойча Патапе, сьветач, што зазьзяў з Ягіпту, прасьвятляючы ўвесь сьвет пад сонцам зьзяньнем цудаў, разьвейваючы змрок душагубных немачаў, і адганяючы цемру дэманскую. Малі Хрыста дараваць душам нашым супакой і веліч зьмілаваньня.<br>
<br>
<em><font color="#d00505">(Тон 1)</font></em> Беззаганная Ўладарка, Ты, застаўшыся дзеваю, нарадзіла Бога, які зьнішчыў тленнасьць і дараваў нам несьмяротнасьць. Малю Цябе, Усячыстая: малітвамі Тваімі абнаві мяне, што таплюся ў грахох, каб мне славіць і ўзьвялічваць Цябе, Слава людзкога роду.<br>
<br>
Усяслаўная Ўладарка, адзіная надзея і ўмацаваньне, заступніца і памочніца верных! Молім Цябе: захавай ад усялякіх бедаў слугаў Тваіх, што з вераю пакланяюцца Сынараджэньню Твайму, і малі Хрыста дараваць душам нашым супакой і веліч зьмілаваньня.<br>
<br>
Гора мне, які апаганіў правінамі розум, душу́ і цела. Што мне рабіць? Як пазьбегнуць нязгаснага агню і неразрыўных путаў? Усебеззаганная Дзева, перш як прыйдзе канец, прасі Сына Твайго, каб Ён даў мне адпушчэньне.<br>
<br>
<strong>Слава... цяпер...</strong><br>
<br>
<em><font color="#d00505">Багародзічны (тон 1).</font></em> Усячыстая Дзева, што ва ўлоньні насіла Боскі агонь, малі Яго, каб мне ўтаймаваць агонь маіх пажа́длівасьцяў, пазьбегнуць вечнага агню і быць годным аглядаць Незаходнае сьвятло разам з усімі праведнікамі, калі Ён прыйдзе судзіць усіх.<br>
<br>
<em><font color="#d00505">Крыжабагародзічны (тон 1).</font></em> Убачыўшы, як ейны Сын на крыжы вісіць бяз выгляду і красы, Бязьвінная Ўладарка з плачам усклікнула: «Гора мне! Дзе падзелася краса Твая, дзе годнасьць? Дзе ласкавае зьзяньне Твару Твайго, Сыне мой наймілейшы?»<br>
<br>
<br>
<strong><font color="#d00505">Вершапесьні</font></strong><br>
<br>
<font color="#d00505"><em>З актоіха.</em><br>
<br>
<br>
<strong>Адпушчальны трапар</strong><br>
<br>
<em>(Тон 8)</em></font> У табе, ойча, верна захаваўся вобраз Божы: узяўшы крыж, ты пайшоў усьлед за Хрыстом і на справе навучаў не клапаціцца аб целе, бо яно прамінае, але дбаць пра душу́, рэч несьмяротную. Дзеля гэтага разам з анёламі радуецца, сьвяты Патапе, дух твой.