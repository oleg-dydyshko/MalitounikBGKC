<!DOCTYPE HTML><strong><font color="#d00505">9 траўня – перанясеньне мошчаў сьвятога Мікалая Цудатворцы ў Бары<br>
<br>
ВЯЧЭРНЯ</font></strong><br>
<br>
<font color="#d00505"><em>На <strong>«Госпадзе, Цябе клічу...»</strong> тры песьні сьвята, пасьля:<br>
<br>
(Тон 8)</em></font> Ты, блаславёны ўгодніку Хрыстовы, узьнёсься на вышыню дабрадзейнасьцяў і ў Мірах паказаўся слаўным цудатворцам. Спачываючы целам у Бары і прымаючы належную пашану, ты, блаславёны сярод сьвятаначальнікаў, духам усюды адведваеш верных і ўспамагаеш тых, што ў бядзе. Сёньня клічам цябе ў малітвах і шчыра просім: «Памаліся, сьвятаначальніча Мікола, да Збавіцеля ўсіх, каб Ён даў сьвету супакой і душам нашым веліч зьмілаваньня».<br>
<br>
Ушануем, верныя, радаснымі пахвальнымі песьнямі перанясеньне пачэсных мошчаў нашага заступніка, які ўсе краіны наведвае цудамі, суцяшае сумных і бедных бароніць. Ён міласьцінаю зрабіў сабе Бога даўжніком і за тое атрымаў узнагароду ў сто разоў. Дык усклікнем усе яму: «Памаліся, сьвятаначальніку Мікола, да Збавіцеля ўсіх, каб Ён даў сьвету супакой і душам нашым веліч зьмілаваньня».<br>
<br>
Дзякуючы тваім дабрадзейнасьцям, сьвятаначальніку Мікола, ты ўвайшоў у анёльскае жыльлё і цяпер стаіш перад тваім Уладаром Хрыстом, пакорным слугою якога ты быў. З мошчаў тваіх ты крынічыш міра, памагаеш цудамі тым, што ў патрэбе, і накіроўваеш верных да Бога. Просім цябе шчыра: «Ня з Бары, але з нябеснага Ерусаліму, дзе прабываеш у радасьці разам з апосталамі і прарокамі і ўсімі сьвятаначальнікамі, маліся да Збавіцеля ўсіх, каб Ён даў сьвету супакой і душам нашым веліч зьмілаваньня".<br>
<br>
<strong>Слава...</strong><br>
<br>
<em><font color="#d00505">(Тон 6)</font></em> Усхвалім, верныя, сьвятаначальнікаў красу, айцоў славу, крыніцу цудаў і верных заступніка вялікага, кажучы: «Радуйся, Міраў ахоўніча, слаўны сьвятаначальніку і стаўпе непарушны! Радуйся, ясны сьветачу, што асьвятляеш ўсе канцы зямлі цудамі! Радуйся, сумных боская радасьць і пэўны абаронца пакрыўджаных. Сёньня, блаславёны Мікола, не пераставай маліцца Хрысту Богу за тых, што з вераю і любоўю шануюць цябе і радасна спраўляюць тваю сьветлую памяць».<br>
<br>
<strong>Цяпер...</strong><br>
<br>
<em><font color="#d00505">Сьвята.</font></em><br>
<br>
<br>
<font color="#d00505"><strong>Вершапесьні</strong><br>
<br>
<em>З сьвята, або з 6 сьнежня.</em></font><br>
<br>
<strong>Слава...</strong><br>
<br>
<em><font color="#d00505">(Тон 4)</font></em> Морам адбылося тваё, сьвятаначальніку, падарожжа з Міраў у горад Бары. Твая дамавіна, узятая з магілы, прыйшла з Усходу на Захад, Мікола слаўны, а з ёю разам прыйшлі пабожныя манахі, што пры тваёй магіле на загад Божы службу спраўлялі.<br>
<br>
<strong>Цяпер...</strong><br>
<br>
<font color="#d00505"><em>Сьвята.</em><br>
<br>
<br>
<strong>Адпушчальныя трапары</strong><br>
<br>
<em>(Тон 4)</em></font> Сёньня настаў дзень урачыстага сьвята: горад Бары цешыцца, а з ім увесь сьвет выказвае радасьць песьнямі і сьпевамі духоўнымі, сьвяткуючы перанясеньне пачэсных і гаючых мошчаў сьвятаначальніка і цудатворца Міколы. Ён, быццам незаходнае сонца, зазьзяў нам сьветлымі промнямі, разганяючы цемру спакусаў і баронячы ад бедаў тых, што з вераю клічуць: «Збаўляй нас малітвамі тваімі, заступніку наш, вялікі Мікола».<br>
<br>
<strong>Слава... цяпер...</strong><br>
<br>
<font color="#d00505"><em>Трапар сьвята.</em></font>