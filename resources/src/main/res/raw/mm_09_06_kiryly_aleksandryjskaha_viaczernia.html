<!DOCTYPE HTML><strong><font color="#d00505">9 чэрвеня – Кірылы, архібіскупа Александрыйскага<br>
<br>
ВЯЧЭРНЯ</font></strong><br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу»:</font></em></strong><br>
<br>
<em><font color="#d00505">(Тон 4)</font></em> Ты, Кірыла, жазлом навучаньняў тваіх адагнаў ад Хрыстовае Царквы духоўных ваўкоў, абгарадзіў яе і ўмацаваў словам, і прадставіў яе Хрысту непарушнаю і непахіснаю. Малі Яго выбавіць ад тленнасьці ўсіх, што з вераю спраўляюць пачэсную памяць тваю.<br>
<br>
Блаславёны і баганосны Кірыла, ты прасьвятліў свой розум зьзяньнем Духа, і сам быў быццам прамяністае сонца, што пасылае промні сваіх навучаньняў, прасьвятляе ўсіх верных, і адганяе цемру ерасяў сілаю Таго, Хто зазьзяў ад Дзевы.<br>
<br>
Дабрынёю словаў тваіх Царква ўся ўпрыгожваецца, дабрапачэсна ўзбагачваецца цудоўнымі дабротамі, і шануе сьвятую памяць тваю, Кірыла, прававерных пахвала, айцоў вяршыня, абаронца Ўсесьвятое Багародзіцы на Саборы.<br>
<br>
<strong>Слава...</strong><br>
<br>
<font color="#d00505"><em>(Тон 6)</em></font> Добры і верны слуга, працаўнік вінаградніка Хрыстовага, ты перанёс дзённую сьпёку, памножыў дадзены табе талент і не пазайздросьціў тым, што прыйшлі пасьля цябе. Таму, Кірыла ойча наш, дзьверы нябесныя адкрыліся табе, і ты ўвайшоў у радасьць Госпада твайго, дзе безупынна молішся за нас.<br>
<br>
<strong>Цяпер...</strong><br>
<br>
<em><font color="#d00505">Сьвята, або:<br>
<br>
Багародзічны (тон 6).</font></em> Радуйся, спаўненьне Закону; радуйся, хорам Сьвятое Тройцы радуйся, Нявеста нятленная; радуйся, носьбітка Ўладара ўсіх; радуйся, духоўны агонь, што носіш у руках Тваіх, быццам у шчыпцах, гарачы вугаль; радуйся, раю новы, садзе зачынены, сьветлае боскае застольле, галубка чыстая, пасадзе Ўсявышняга, Боскае духоўнае ўлоньне, бо Цябе, Дзева, Дух Сьвяты ацяніў.<br>
<br>
<em><font color="#d00505">Крыжабагародзічны (тон 6).</font></em> Калі Беззаганная Дзева і Чыстая Ўладарка ўбачыла Сына свайго, узьнесенага на крыжы, Яна па-матчынаму заплакала і ў зьдзіўленьні ўсклікнула: «Дзіця мілае, што гэта за новае і дзіўнае зьявішча? Як гэта няўдзячныя людзі аддалі Пілату на суд і асудзілі на сьмерць Жыцьцё ўсіх? Слаўлю Тваю, Слова, невыказную спагадлівасьць».<br>
<br>
<br>
<strong><font color="#d00505">Вершапесьні</font></strong> <em><font color="#d00505">актоіху</font></em><br>
<br>
<strong>Слава...</strong><br>
<br>
<em><font color="#d00505">(Тон 6)</font></em> Чалавек Божы, верны слуга Гасподні, муж жаданьняў духоўных, выбраны посуд, стоўп і ўмацаваньне Царквы, спадкаемца валадарства, не змаўкай маліцца за нас Госпаду.<br>
<br>
<strong>Цяпер...</strong><br>
<br>
<em><font color="#d00505">Сьвята; калі не, то:<br>
<br>
Багародзічны.</font></em> Ніхто, што прыходзіць да Цябе, не адыходзіць пасаромлены, Найчыстая Дзева, але просіць ласкі і атрымлівае дары згодна з просьбаю.<br>
<br>
<em><font color="#d00505">Крыжабагародзічны.</font></em> Калі беззаганная Багародзіца ўбачыла, як Жыцьцё наша вісіць на дрэве, Яна па-матчынаму заплакала і ўсклікнула: «Сыне і Божа мой, збаў тых, што з любоўю славяць Цябе!»<br>
<br>
<br>
<strong><font color="#d00505">Адпушчальны трапар</font></strong><br>
<br>
<font color="#d00505"><em>(Тон 8)</em></font> Правай веры настаўнік, набожнасьці прыклад і чысьціні, сьветач сусьветны, Богам натхнёная біскупаў аздоба, Кірыла мудры, навукаю тваёю ты ўсіх прасьвятліў, жалейка духоўная. Малі Хрыста Бога за збаўленьне душаў нашых.<br>
<br>
<strong>Слава... цяпер...</strong><br>
<br>
<em><font color="#d00505">Багародзічны.</font></em> Непарушнае ўмацаваньне веры і пачэсны дар душаў нашых, Багародзіцу ў песьнях, верныя, узьвялічым: «Радуйся, што ва ўлоньні Тваім зьмясьціла Камень Жыцьця! Радуйся, надзея ўсіх канцоў сьвету, сумных Заступніца! Радуйся, Дзева Маці!»<br>
<br>
<em><font color="#d00505">Крыжабагародзічны.</font></em> Убачыўшы на крыжы расьпятага Цябе, Ягнё і Пастыра, і Збавіцеля сьвету, Маці Твая з плачам казала: «Сыне і Божа мой, сьвет радуецца, атрымаўшы вызваленьне, а сэрца маё гарыць, бачачы Тваё расьпяцьце, якое Ты церпіш за ўсіх».