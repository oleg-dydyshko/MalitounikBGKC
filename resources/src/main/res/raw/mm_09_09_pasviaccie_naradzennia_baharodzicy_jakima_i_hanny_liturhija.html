<!DOCTYPE HTML><font color="#d00505"><strong>9 верасьня – Пасьвяцьце Нараджэньня Багародзіцы. Сьвятых Якіма і Ганны<br>
<br>
ЛІТУРГІЯ<br>
<br>
Трапары<br>
<br>
Трапар сьвята Нараджэньня Багародзіцы</strong> <em>(тон 4).</em></font> Нараджэньне Тваё, Багародзіца Дзева, радасьць абвясьціла ўсяму сьвету, бо з Цябе ўзышло Сонца праведнасьці, Хрыстос Бог наш, які, адмяніўшы праклён, даў блаславеньне і, зьнішчыўшы сьмерць, дараваў жыцьцё вечнае.<br>
<br>
<font color="#d00505"><strong>Трапар сьвятых Якіма і Ганны</strong></font> <em><font color="#d00505">(тон 1).</font></em> Якім і Ганна, праведныя паводле ласкі законнае, нарадзілі Дзіця, Богам дадзенае. Дзеля гэтага Царква Божая радуецца, спраўляючы сьветлую памяць іх, і славіць Бога, які ўзьнёс рог збаўленьня з дому Давідавага.<br>
<br>
<strong><font color="#d00505">Кандак сьвятых Якіма і Ганны</font></strong> <em><font color="#d00505">(тон 3).</font></em> Ганна, вызваліўшыся ад путаў няплоднасьці, сёньня радуецца і корміць Усячыстую, і кліча ўсіх уславіць Таго, хто дараваў людзям з ейнага ўлоньня адзіную Маці і Дзеву.<br>
<br>
<strong><font color="#d00505">Кандак сьвята <font color="#d00505">Нараджэньня Багародзіцы</font></font></strong> <em><font color="#d00505">(тон 4).</font></em> Тваім сьвятым нараджэньнем, Усячыстая, Якім і Ганна ад сораму бязьдзетнасьці, і Адам з Эваю ад сьмяротнай тленнасьці вызваліліся. Дзеля гэтага людзі Твае, выбавіўшыся ад віны граху, радасна сьвяткуюць і ўсклікаюць Табе: «Бясплодная родзіць Багародзіцу і Карміцельку Жыцьця нашага!»<br>
<br>
<br>
<strong><font color="#d00505">Пракімен</font></strong> <em><font color="#d00505">(Пс 67.36, 27).</font></em> Дзіўны Бог у сьвятых сваіх, Бог Ізраіля.<br>
<br>
<em><font color="#d00505">Верш.</font></em> На зборах вашых бласлаўляйце Госпада, усе нашчадкі Ізраіля.<br>
<br>
<br>
<strong><font color="#d00505">Апостал:</font></strong> <em><font color="#d00505">Гал 4.22-27.</font></em><br>
<br>
<br>
<strong><font color="#d00505">Алілуя</font></strong> <em><font color="#d00505">(Пс 33.18, 20).</font></em> Усклікнулі праведнікі і Госпад пачуў іх, і ад усіх бедаў выбавіў іх.<br>
<br>
<font color="#d00505"><em>Верш.</em></font> Шмат бедаў прыйшлося зазнаць праведнікам і ад усіх іх выбавіў іх Госпад.<br>
<br>
<br>
<strong><font color="#d00505">Евангельле:</font></strong> <em><font color="#d00505">Лк 8.16-21.</font></em><br>
<br>
<br>
<font color="#d00505"><strong>Задастойнік.</strong></font> Узьвялічвай, душа мая, ад няплоднае народжаную Дзеву Марыю!<br>
<br>
Далёкае ад матак дзявоцтва, нечуванае сярод дзеваў дзетараджэньне: у Табе ж, Багародзіца, абедзьве рэчы сумясьціліся. Дзеля гэтага Цябе ўсе плямёны людзкія безупынку хваляць.<br>
<br>
<br>
<font color="#d00505"><strong>Прычасьнік.</strong></font> Чашу збаўленьня прыму, буду клікаць імя Гасподняе.<br>
<br>
Усклікніце праведнікі, Госпаду ў радасьці: хвала пасуе праведным. Алілуя, алілуя, алілуя.