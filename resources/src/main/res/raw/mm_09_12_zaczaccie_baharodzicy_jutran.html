<!DOCTYPE HTML><font color="#d00505"><strong>9 сьнежня – Зачацьце сьв. Ганны, калі яна зачала Найсьвяцейшую Багародзіцу<br>
<br>
ЮТРАНЬ</strong><br>
<br>
<em>Пасьля <strong>«Госпад – Бог...»</strong> трапар, як у канцы вячэрні:</em></font><br>
<br>
<em><font color="#d00505">(Тон 4)</font></em> Сёньня разьвязваюцца путы бязьдзетнасьці: Бог, пачуўшы Якіма і Ганну, абяцае ім, што, насуперак усялякае надзеі, народзяць Божае Дзяўчо – Тую, ад каго народзіцца Незьмяшчальны, які невыка́зна станецца чалавекам. Гэта Ён загадае анёлу вітаць яе словамі: «Радуйся, поўная ласкі, Госпад з Табою!»<br>
<br>
<br>
<strong><font color="#d00505">Сядальная песьня 1</font></strong> <em><font color="#d00505">(тон 1).</font></em> Сёньня зачынаецца ва ўлоньні Ганны на загад Бога ўсемагутнага новае Неба, з якога мае зазьзяць незаходнае Сонца, што прасьвятляе ў велічы добрасардэчнасьці сваёй промнямі Боства ўвесь сусьвет – Адзіны Чалавекалюбец.<br>
<br>
<strong>Слава... цяпер...</strong><br>
<br>
<em><font color="#d00505">Тое самае.</font></em><br>
<br>
<br>
<strong><font color="#d00505">Сядальная песьня 2</font></strong> <em><font color="#d00505">(тон 1).</font></em> Прарокі прадказалі некалі беззаганную чыстую Дзеву, Божае дзяўчо, якую мела зачаць няплодная і бязьдзетная Ганна. Сёньня мы Яе з вясёлымі сэрцамі шчасліваю завем, як адзіную Беззаганную, дзякуючы якой мы былі збаўленыя.<br>
<br>
<strong>Слава... цяпер...</strong><br>
<br>
<font color="#d00505"><em>Тое самае.</em><br>
<br>
<br>
<strong>Паліелей</strong></font><br>
<br>
<em><font color="#d00505"><strong>«Хваліце імя Гасподняе...»</strong></font></em><br>
<br>
<br>
<font color="#d00505"><strong>Узьвялічваньне</strong></font><br>
<br>
Узьвялічваем Цябе, Усесьвятая Дзева, і шануем сьвятых Тваіх бацькоў, і славім Тваё ўсяслаўнае зачацьце.<br>
<br>
<font color="#d00505"><em>Верш 1.</em></font> Слаўныя рэчы кажуць пра цябе, места Божае.<br>
<br>
<font color="#d00505"><em>Верш 2.</em></font> Асьвяціў селішча сваё Ўсявышні.<br>
<br>
<font color="#d00505"><em>Верш 3</em></font>. Зраблю памятным імя тваё з пакаленьня ў пакаленьне.<br>
<br>
<font color="#d00505">Верш 4.</font> Дому Твайму належыцца сьвятасьць праз усе дні.<br>
<br>
<strong>Слава... цяпер...</strong><br>
<br>
Алілуя, алілуя, алілуя. Слава Табе, Божа. <em><font color="#d00505">(Тройчы)</font></em><br>
<br>
<br>
<font color="#d00505"><strong>Сядальная песьня</strong> <em>(тон 4).</em></font> Скажы, Давідзе, што абяцаў табе Бог. «Тое, што абяцаў мне, – кажа, – споўніў ужо: з семя майго Ён даў Дзеву, з якое Творца Хрыстос, новы Адам, Кароль на маім пасадзе, мае нарадзіцца. Ён пануе сёньня, і валадарства Ягонае непахіснае. Няплодная родзіць Багародзіцу і Карміцельку Жыцьця нашага».<br>
<br>
<br>
<strong><font color="#d00505">Узыходная песьня</font></strong><br>
<br>
<font color="#d00505"><em>Першы антыфон, тон 4.</em><br>
<br>
<br>
<strong>Пракімен.</strong></font> Зраблю памятным імя тваё з пакаленьня ў пакаленьне.<br>
<br>
<em><font color="#d00505">Верш.</font></em> З сэрца майго б'юць крыніцай прыгожыя словы.<br>
<br>
<br>
<strong>Чытаньне сьвятога Евангельля паводле Лукі</strong> <em>(Лк 1.39-49, 56)</em><br>
<br>
У тыя дні Марыя, устаўшы, пайшла хутка ў горныя мясьціны ў горад (пакаленьня) Юды. І ўвайшла ў дом Захара і прывітала Альжбету. Калі Альжбета пачула прывітаньне Марыі, дзіцятка ва ўлоньні яе заварушылася, і напоўнілася Альжбета Духам Сьвятым. І ўсклікнула моцным голасам, кажучы: «Блаславёная Ты між жанчынаў і блаславёны Плод улоньня Твайго. І адкуль мне гэта, што прыйшла да мяне Маці Госпада майго? Бо вось як толькі голас Твайго прывітаньня загучаў у вушох маіх, дзіцятка ва ўлоньні маім заварушылася з радасьці. Блаславёная Ты, што паверыла, бо споўняцца словы, сказаныя Табе ад Госпада».<br>
<br>
Тады сказала Марыя: «Душа мая абвяшчае веліч Госпада і мой дух узрадаваўся ў Богу Збаўцы маім. Бо Ён глянуў на пакорнасьць служкі сваёй: ад гэтага часу шчасьлівай называць мяне будуць усе пакаленьні. Бо вялікія справы ўчыніў мне Ўсемагутны: Сьвятое імя Яго».<br>
<br>
Марыя прабыла ў яе тры месяцы і пасьля вярнулася дамоў.<br>
<br>
<br>
<em><font color="#d00505">Пасьля </font></em><strong><em><font color="#d00505">Пс 50:</font></em><br>
<br>
Слава...</strong><br>
<br>
Малітвамі Багародзіцы, Міласэрны, ачысьці мноства правінаў нашых.<br>
<br>
<strong>Цяпер...</strong><br>
<br>
<font color="#d00505"><em>Тое самае.</em><br>
<br>
<strong><em>«Зьмілуйся нада мною, Божа...»</em></strong><br>
<br>
<em>(Тон 6)</em></font> Анёлы і арханёлы, пачаткі, улады і сілы, гаспадарствы, пасады, хэрувімы і сэрафімы, схіліўшыся, прыйдзіце пакланіцца разам з намі Беззаганнай Уладарцы нашай, якую сёньня зачынае Ганна ўва ўлоньні сваім.<br>
<br>
<br>
<strong><font color="#d00505">Канон</font></strong> <em><font color="#d00505">(тон 1)</font></em><br>
<br>
<strong><font color="#d00505">Песьня 1</font></strong><br>
<br>
<em><font color="#d00505">Ірмас.</font></em> Сьпявайма пераможную песьню Богу, які дзівосныя цуды ўчыніў правай рукой Сваёю і выбавіў Ізраіля, бо Ён праславіўся.<br>
<br>
<font color="#d00505"><em>Прыпеў.</em></font> Усесьвятая Багародзіца, збаў нас.<br>
<br>
Сьвяткуем зачацьце тваё, багамудрая Ганна, бо ты пазбавілася путаў няплоднасьці і зачала Тую, што зьмясьціла ў Сабе Незьмяшчальнага.<br>
<br>
Ты, Госпадзе, пачуў малітву праведных сьвятых праайцоў Тваіх і споўніў Тваё абяцаньне. Ты даў ім плод – Тую што нарадзіла Цябе.<br>
<br>
Слаўная Ганна сёньня зачынае Ўсячыстую, што зачала бесьцялеснага ўсядобрага Госпада; яна рыхтуецца нарадзіць Тую, што мае нарадзіць Хрыста.<br>
<br>
<strong>Слава... цяпер...</strong><br>
<br>
Ты, Дзева, зазьзяла з тленнага ўлоньня і ў нятленным Сваім улоньні насіла Сонца славы, які стаўся ўва ўсім як мы, застаючыся нязьменным у дзьвюх нязьлітных прыродах.<br>
<br>
<font color="#d00505"><em>Катавасія.</em></font> Хрыстос родзіцца – слаўце Яго; Хрыстос зыходзіць з нябёсаў – сустракайце Яго; Хрыстос на зямлі – цешцеся! Сьпявай Госпаду, уся зямля, людзі, радасна вітайце Яго, бо Ён праславіўся.<br>
<br>
<br>
<strong><font color="#d00505">Песьня 3</font></strong><br>
<br>
<em><font color="#d00505">Ірмас.</font></em> Сэрца маё ўмацавалася ў волі Тваёй, Хрысьце Божа, які сілаю Сваёю над водамі неба ўмацаваў, і заснаваў на водах зямлю.<br>
<br>
«Калі дасі плод улоньню майму, – Ганна ўсклікнула Госпаду – усьцешуся і прынясу яго Табе». І вось яна зачынае чыстую Божую Маці.<br>
<br>
Ты, Ганна ўсепачэсная, жыла згодна з Законам і беззаганна служыла Богу. І вось зачала ты ва ўлоньні Тую, што нарадзіла Заканадаўца. За гэта мы, верныя, цябе шчасьліваю завем.<br>
<br>
Калі ты, Ганна багамудрая, малілася ў садзе, ты пачула голас Усавышняга. І вось Ён дае плод улоньню твайму – Тую, што ласкаю адчыніла рай.<br>
<br>
<strong>Слава... цяпер...</strong><br>
<br>
Бясплоднасьць думак маіх адмяні, і зрабі душу маю пладавітаю на дабрадзейнасьці, памочніца верных, усесьвятая Багародзіца.<br>
<br>
<font color="#d00505"><em>Катавасія.</em></font> Спрадвеку ад Айца народжанаму нятленнаму Сыну, што ў апошнія дні ад Дзевы бяз семя прыняў цела, Хрысту Богу пяем: «Ты наша сіла. Сьвяты Ты, Госпадзе!»<br>
<br>
<br>
<font color="#d00505"><strong>Сядальная песьня</strong></font> <em><font color="#d00505">(тон 4).</font></em> Сьвятыя Якім і Ганна прынесьлі дар старазапаветным сьвятаром, але тыя ня прынялі яго, бо яны былі бясплоднымі. Тады яны памаліліся Таму, хто дае ўсё, і Ён пачуў іхнюю малітву і даў ім існую Браму жыцьця. Дык ушануем Ейнае сьвятое зачацьце.<br>
<br>
<strong>Слава... цяпер...</strong><br>
<br>
Богам упрыгожаная Марыя, – беззаганнае Ягнё і чысты Хорам, – сёньня слаўна зачынаецца ад праведных бацькоў. Весяліцеся, няба і зямля, і радуйцеся, усе людзі, што на зямлі нарадзіліся, бо сёньня Бог слаўныя рэчы ўчыніў, даўшы бясплоднай Плод – адзіную Дзеву, якую верна славім.<br>
<br>
<br>
<strong><font color="#d00505">Песьня 4</font></strong><br>
<br>
<font color="#d00505"><em>Ірмас.</em></font> Ты, прароча Авакуме, прадбачыў Духам уцелаўленьне Слова, і прапаведаваў Яго, усклікаючы: «Ты дасі Сябе пазнаць, калі прыйдзе назначаны Табою час, і явішся сьвету. Слава сіле Тваёй, Госпадзе!»<br>
<br>
«Што за Боскі голас і дзіўныя словы! Ці ж і я зачну? – Пачуўшы анёла, які быў пасланы да яе, Ганна ў подзіве ўсклікнула: Хвала Богу майму, які чыніць слаўныя рэчы!».<br>
<br>
«Радуйцеся са мною, усе плямёны Ізраіля, – Ганна ў радасьці ўсклікнула, – бо вось я зачала ва ўлоньні новае Неба, з якога незадоўга зазьзяе Зорка Збаўленьня, Хрыстос Сьветладавец».<br>
<br>
Бог пачуў плач Ганны. Глянуўшы прыхільна на ейныя малітвы, Ён разарваў путы няплоднасьці і азарыў яе сьвятлом пладавітасьці. І вось зачынае яна адзіную Чыстую.<br>
<br>
<strong>Слава... цяпер...</strong><br>
<br>
Дзева Багародзіца, чыстая скінія, чыстымі кроплямі Тваёй дабрыні ачысьці мяне, апаганенага правінамі, і дай мне руку дапамогі, каб мне клікаць: «Слава Табе, Чыстая Богам Праслаўленая!».<br>
<br>
<font color="#d00505"><em>Катавасія.</em></font> Як жазло з кораня Ясеева і кветка, што на ім расквітнела, Ты, Хрысьце, зацьвіў ад Дзевы. Ты, Божа, непадуладны законам прыроды, прыйшоў з гары, ацененай лесам, прыняў цела ад Тое, што мужа ня знала. Слава сіле Тваёй, Госпадзе!<br>
<br>
<br>
<strong><font color="#d00505">Песьня 5</font></strong><br>
<br>
<em><font color="#d00505">Ірмас.</font></em> Твой супакой дай нам, Сыне Божы. Апроч Цябе іншага бога ня знаем, імя Тваё клічам, бо Ты – Бог жывых і мёртвых.<br>
<br>
Ганна, што вырасла з кораня Давідавага і Ясеевага, сёньня пачынае ўзрошчваць Боскае жазло, якое ўзросьціць тайную кветку – Хрыста, Творцу ўсіх.<br>
<br>
«Людзі ўбачаць, што я сталася маці, і здумеюцца – Ганна ўсклікнула. – Бо вось нараджу згодна з жаданьнем Таго, хто разарваў путы няплоднасьці маёй».<br>
<br>
«Дзяўчо, якое я зачала, прарокі некалі прадказалі, называючы Яе гарою і непраходнай брамаю», – Ганна радасна ўсклікнула тым, што прыйшлі наведаць яе.<br>
<br>
<strong>Слава... цяпер...</strong><br>
<br>
Мы ведаем Цябе, чыстая Дзева Маці, як хмару і рай, і браму сьветласьці, пасад і руна, і посуд з Маннаю.<br>
<br>
<font color="#d00505"><em>Катавасія.</em></font> Як Бог міру і Айцец ласкаў, Ты паслаў Анёла вялікае Рады, які нам прынёс супакой. Накіраваныя Ім да сьвятла, сярод нядрэмнай ночы славім Цябе, Чалавекалюбча.<br>
<br>
<br>
<font color="#d00505"><strong>Песьня 6</strong><br>
<br>
<em>Ірмас.</em></font> Пераймаючы прарока Ёну, клічу: «Вызваль жыцьцё маё ад тленнасьці, Збавіцелю сьвету, і збаў мяне, які клічу: Слава Табе!»<br>
<br>
Як гэта зьмяшчаецца ва ўлоньні Тая, што зьмясьціла ў Сабе Бога? Як родзіцца Тая, што нарадзіла ў целе Хрыста? Як корміцца малаком, што карміла Творцу ўсяго?<br>
<br>
Сёньня Бог пачуў малітву вашую, усяхвальныя Якіме і Ганна, і дае вам пладавіты Плод.<br>
<br>
Зачаўшы чыстую Галубку ва ўлоньні тваім, поўніся радасьцю духоўнаю, Ганна, і прынясі песьню падзякі Богу.<br>
<br>
<strong>Слава... цяпер...</strong><br>
<br>
Бура думак нячыстых, напады пажаданьняў і безьліч грахоў маіх душу маю няшчасную апанавалі. Памажы мне, сьвятая Ўладарка!<br>
<br>
<font color="#d00505"><em>Катавасія.</em></font> Зьвер марскі выкінуў з нутра свайго Ёну, які быў там, быццам дзіця ва ўлоньні. Слова, што было ва ўлоньні Дзевы і ўзяло цела ад Яе, выйшла адтуль, захаваўшы Яе непарушнаю. Будучы непадуладным тленнасьці, Хрыстос захаваў непашкоджанаю Маці Сваю.<br>
<br>
<br>
<font color="#d00505"><strong>Кандак</strong> <em>(тон 4).</em></font> Сёньня сьвяткуе ўрачыста ўвесь сусьвет Ганьніна зачацьце, якое сталася з волі Божае, бо Тая, што ма́е нарадзіцца ад яе, народзіць невыка́зна Слова.<br>
<br>
<font color="#d00505"><em>Ікас.</em></font> Якім цудоўны і багамудрая Ганна жылі пабожна паводле Закону Майсея, але былі бясплоднымі. Яны памаліліся Богу ад усёй душы, кажучы: «Добры Госпадзе Сабаот, надзея ўсіх, адымі ад нас ганьбу няплоднасьці, і мы прынясем у сьвятыню Тваю, як сьвяты дар і дасканалую ахвяру Тую, што народзіць невыказна Слова».<br>
<br>
<br>
<font color="#d00505"><strong>Песьня 7</strong></font><br>
<br>
<em><font color="#d00505">Ірмас.</font></em> Агонь не дакрануўся да юнакоў Тваіх, Збавівцелю, што былі ў печы, і не пашкодзіў ім, і яны адзіным голасам сьпявалі і бласлаўлялі Цябе, клічучы: «Блаславёны Бог айцоў нашых!»<br>
<br>
Ганна прасіла Ўладара адняць ад яе ганьбу бязьдзетнасьці, і Міласэрны пачуў голас яе і ў спагадлівсьці Сваёй даў ёй Тую, што нарадзіла Яго.<br>
<br>
Ва ўлоньні тваім, Ганна, пачынае ткацца царская пурпура, у якую апранецца Бог і Ўладар, калі зьявіцца людзям, каб упакорыць ворагаў, што ваююць супраць нас.<br>
<br>
Ты, Ганна, зачала ва ўлоньні тваім духмянае міра, што надпрыродна ўспрыняла Ўладара жыцьця, і пахам ласкі думкі нашыя ачысьціла.<br>
<br>
<strong>Слава... цяпер...</strong><br>
<br>
Славім Цябе, Хрысьце Ісусе, як аднаго з Тройцы, што, застаючыся нязьменным, уцелавіўся ад Дзевы, і не пакінуў існасьці Айца, хоць і зьяднаўся з намі.<br>
<br>
<font color="#d00505"><em>Катавасія.</em></font> Адкінуўшы з пагардаю нязбожны загад, узгадаваныя ў дабрадзейнасьці юнакі не збаяліся пагрозы агню, але стаялі сярод полымя і сьпявалі: «Божа айцоў нашых, блаславёны Ты!»<br>
<br>
<br>
<strong><font color="#d00505">Песьня 8</font></strong><br>
<br>
<em><font color="#d00505">Ірмас.</font></em> Таго, каго баяцца анёльскія хоры, Творцы і Госпада, слаўце ў песьнях сьвятары, юнакі, хваліце, людзі бласлаўляйце і ўзьвялічвайце праз усе вякі!<br>
<br>
«Цябе, якую прымаю ва ўлоньні маім, Давід назваў Ўладаркаю, – Ганна ўсклікнула. – Дык вось нараджу Заступніцу ўсіх верных, што мае нарадзіць Уладара Хрыста».<br>
<br>
Сёньня пачынае прарастаць ва ўлоньні маці сваёй Зямля, у якой пасяліўся Творца зямлі. Яна – Скіпетр сьвяты, новы Ківот і Посуд з маннаю.<br>
<br>
Куст незгаральны, Сьвечнік залаты, адухоўлены Хорам Госпада Бога, Жазло пачэснае ва ўлоньні маці сваёй пачынае ўзрастаць.<br>
<br>
<strong>Слава... цяпер...</strong><br>
<br>
Узьнімі мяне, які ляжу ў яме грахоўнай, адгані ворагаў, якія нападаюць на мяне, не пагардзі мною, параненым сорамнымі асалодамі, Добрая і Чыстая, але зьмілуйся нада мною і збаў мяне.<br>
<br>
<font color="#d00505"><em>Катавасія.</em></font> Печ, мокрая ад расы, была вобразам звышпрыроднага цуду. Як яна не спаліла ўкінутых у яе юнакоў, так агонь Боства, што пасяліўся ў Дзявочым улоньні, не пашкодзіў яго. Дзеля гэтага пяём: «Усе стварэньні хай славяць Госпада і ўзьвялічваюць Яго праз усе вякі!»<br>
<br>
<br>
<em><font color="#d00505">Замест </font></em><strong><em><font color="#d00505">«Больш годную пашаны...»</font></em></strong><em><font color="#d00505"> сьпяваем асобыя прыпевы ў перамешку з строфамі песьні 9.<br>
<br>
Прыпеў.</font></em> Узьвялічвай, душа мая, больш пачэсную за анёльскія хорхы Беззаганную Дзеву Марыю.<br>
<br>
<br>
<font color="#d00505"><strong>Песьня 9</strong></font><br>
<br>
<em><font color="#d00505">Ірмас.</font></em> Жыцьцядайную невычэрпную крыніцу, ясны сьветач ласкі, хорам адухоўлены, сені чыстыя, больш прасторную за неба Багародзіцу, верныя, узьвялічым.<br>
<br>
Радуйся, Ганна багамудрая, і ўзьвялічвай Творцу, бо ты зачала ва ўлоньні жыцьцядайную Крыніцу, Хорам сьвяты, што зьзяе сьвятлом справядлівасьці.<br>
<br>
<font color="#d00505"><em>Прыпеў.</em></font> Узьвялічвай, душа мая, ад няплодных бацькоў зачатую Дзеву Марыю.<br>
<br>
Пачэсная і слаўная пара, прабацькі спрадвечнага Сына, вядомыя рупліўцы Закону, што нарадзілі Пачатак радасьці, Якім і Ганна хай будуць ушанаваныя.<br>
<br>
<font color="#d00505"><em>Прыпеў.</em></font> Узьвялічвай, душа мая, усячыстую Маці Божую Дзеву Марыю.<br>
<br>
Усхвалім у песьнях Багародзіцу Дзеву, якую Даніла бачыў як гару вялікую, а Яэль – як сьвятую Зямлю і Браму непраходную. Іншы прарок назваў Яе запячатанай Крыніцаю і Боскім рунам.<br>
<br>
<strong>Слава... цяпер...</strong><br>
<br>
Вопратка царская з барвленага руна невыка́знага ўцелаўленьня Слова, Кадзільніца залатая, Стол, на якім пакладзены Хлеб-Хрыстос, Багародзіца Дзева хай будзе праслаўленая!<br>
<br>
<em><font color="#d00505">Катавасія.</font></em> Дзіўную і слаўную бачу тайну: пячора – неба, Дзева – пасад хэрувімскі, ясьлі – жыльлё, у якім памясьціўся Незьмяшчальны Хрыстос, якога мы ў песьнях славім.<br>
<br>
<br>
<strong><font color="#d00505">Эказапастыляр (сьвяцільнік):</font></strong> Сёньня пачынае ўзрастаць у няплодным улоньні Ганны Тая, што нарадзіла Сьвятло, якое прасьвятляе ўсё стварэньне. Дык хадзем да Яе ўсе, бо вось прыходзіць Вызваленьне ад Эвінага прысуду.<br>
<br>
<strong>Слава... цяпер...</strong><br>
<br>
<em><font color="#d00505">Тое самае.</font></em><br>
<br>
<br>
<strong><font color="#d00505">Пахвальныя псалмы</font></strong><br>
<br>
<font color="#d00505"><em>(Тон 1)</em></font> Няплодная раней людзкая прырода, з надзеяю на Бога, пачынае ўзрошчваць Пачатак набожнасьці – Дзеву, чыё зачацьце прадвяшчае прыйсьце Хрыста на зямлю. <font color="#d00505"><em>(Двойчы)</em></font><br>
<br>
Непраходная Брама Ўладара Хрыста зачынаецца Божым загадам у няплодным улоньні. З прыйсьцем Яе на зямлю адчыняюцца нябесныя брамы, каб даць людзям туды ўваход.<br>
<br>
Пачатак спрадвечнай невыка́знай страшнай тайны, аб’яўленай людзям ад Бога, – зачацьце Божага дзяўчаці, – сёньня зьдзяйсьняецца. Ейнае прыйсьце прадвяшчае канец справам цемры і пажадлівасьцям.<br>
<br>
<strong>Слава... цяпер ...</strong><br>
<br>
<font color="#d00505"><em>(Тон 8)</em></font> Прыйдзеце, людзі, будзем разам з анёламі сьвяткаваць слаўнае зачацьце Багародзіцы. Патрыярхі, слаўце Маці Ўладара ўсіх; прарокі – Тую, каго вы прадвяшчалі; праайцы – Божую Маці, што ад вас паходзіць; старцы – богаайцоў; богаайцы – Божае Дзяўчо; дзевы – заўсёды Дзеву; верныя – Корань веры; сьвятары – усесьвятую Сьвятыню Божую; хоры сьвятых – прычыну вашай сьвятасьці; анёлы – Маці Ўладара ўсяго стварэньня і Збавіцеля душаў нашых.<br>
<br>
<br>
<font color="#d00505"><strong>Пасьля Вялікага ўслаўленьня:</strong></font><br>
<br>
<strong><font color="#d00505">Трапар</font></strong> <em><font color="#d00505">(тон 4).</font></em> Сёньня разьвязваюцца путы бязьдзетнасьці: Бог, пачуўшы Якіма і Ганну, абяцае ім, што супроць спадзяваньняў народзяць Божае Дзяўчо – будучую Маці Незьмяшчальнага, які невыказна станецца чалавекам ад Яе. Гэта Ён загадае анёлу вітаць Яе словамі: «Радуйся, поўная ласкі, Госпад з Табою!»