<!DOCTYPE HTML><strong><font color="#d00505">9 сьнежня – Зачацьце сьв. Ганны, калі яна зачала Найсьвяцейшую Багародзіцу<br>
<br>
ЛІТУРГІЯ<br>
<br>
Трапары<br>
<br>
Трапар</font></strong> <em><font color="#d00505">(тон 4).</font></em> Сёньня разьвязваюцца путы бязьдзетнасьці: Бог, пачуўшы Якіма і Ганну, абяцае ім, што, насуперак усялякае надзеі, народзяць Божае Дзяўчо – Тую, ад каго народзіцца Незьмяшчальны, які невыка́зна станецца чалавекам. Гэта Ён загадае анёлу вітаць яе словамі: «Радуйся, поўная ласкі, Госпад з Табою!»<br>
<br>
<font color="#d00505"><strong>Кандак</strong> <em>(тон 4).</em></font> Сёньня сьвяткуе ўрачыста ўвесь сусьвет Ганьніна зачацьце, якое сталася з волі Божае, бо Тая, што мае нарадзіцца ад яе, народзіць невыка́зна Слова.<br>
<br>
<br>
<font color="#d00505"><strong>Пракімен</strong> <em>(Пс 67.36, 27).</em></font> Дзіўны Бог у сьвятых сваіх, Бог Ізраіля.<br>
<br>
<em><font color="#d00505">Верш.</font></em> На зборах вашых блаславіце Госпада, усе нашчадкі Ізраіля.<br>
<br>
<br>
<strong>Чытаньняе лісту да Галятаў сьвятога апостала Паўла</strong><br>
<em>(Гал 4.22-27)</em><br>
<br>
Браты, напісана, што Абрагам меў двух сыноў, аднаго ад нявольніцы, а другога ад свабоднай. Але той, што ад нявольніцы, быў народжаны толькі паводле цела, а ад свабоднай – у выніку абяцаньня. У гэтым ёсьць іншасказальны сэнс. Дзьве жанчыны – гэта два запаветы. Адзін з іх ад гары Сынайскай, што родзіць да няволі, гэта Агара. Бо Агара азначае гару Сынай у Арабіі. Ёй адпавядае сёньняшні Ерусалім, што з сваімі дзецьмі трывае ў няволі. А горні Ерусалім свабодны. Ён – маці ўсіх нас. Бо напісана: «Узрадуйся, няплодная, што ніколі не радзіла, усклікні радасна ты, што ня знала родавых боляў: бо больш дзяцей у пакінутай, як у той, што мае мужа».<br>
<br>
<br>
<font color="#d00505"><strong>Алілуя.</strong></font> Збаўленьне праведных ад Госпада: Ён будзе ім абаронцам у дзень трывогі.<br>
<br>
<font color="#d00505"><em>Верш.</em></font> Госпад паможа ім і захавае іх, вызваліць ад грэшнікаў і збавіць іх, бо яны ўсклалі надзею на Яго.<br>
<br>
<br>
<strong>Чытаньне сьвятога Евангельля паводле Лукі</strong> <em>(Лк 8.16-21)</em><br>
<br>
Сказаў Госпад: «Ніхто, запаліўшы ліхтар, не пакрывае яго судзінаю і ня ставіць пад ложак, але ставіць яго на сьвечнік, каб тыя, што ўваходзяць, бачылі сьвятло. Бо няма нічога схованага, што б не адкрылася, ані таемнага, што б ня сталася вядомым і ня выйшла наверх. Дык уважайце, як слухаеце. Бо хто мае, таму дасца; а хто ня мае, у таго забяруць і тое, што яму здаецца, што мае».<br>
<br>
І прыйшлі да Яго Маці Ягоная і браты, і не маглі падступіцца да Яго з-за натоўпу. І паведамілі Яму: «Маці Твая і браты стаяць знадворку і хочуць пабачыцца з Табою». А Ён сказаў ім у адказ: «Маці Мая і браты – гэта тыя, што слухаюць слова Божае і выконваюць яго».<br>
<br>
<br>
<font color="#d00505"><strong>Задастойнік.</strong></font> Узьвялічвай, душа мая, слаўнае зачацьце Маці Божае.<br>
<br>
<em><font color="#d00505">(Тон 1)</font></em> Жыцьцядайную невычэрпную крыніцу, ясны сьветач ласкі, сьвятыню духоўную, пачэснае покрыва больш прасторнае за неба і зямлю, Багародзіцу, верныя, дастойна ўзьвялічым.<br>
<br>
<br>
<font color="#d00505"><strong>Прычасьнік.</strong></font> Усклікніце, праведныя, Госпаду ў радасьці: хвала пасуе праведным. Алілуя, алілуя, алілуя