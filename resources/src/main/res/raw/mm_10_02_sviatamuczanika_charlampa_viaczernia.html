<!DOCTYPE HTML><font color="#d00505"><strong>10 лютага – сьвятамучаніка Харалампа<br>
<br>
ВЯЧЭРНЯ</strong><br>
<br>
<em>На <strong>«Госпадзе, Цябе клічу ...»:</strong><br>
<br>
(Тон 6)</em></font> Ад юнацтва ты пасьвяціў сябе Госпаду, Яго адзінага жадаў і пайшоў сьледам за Ім. Ачысьціўшы сябе ад усялякай нячыстасьці, ты ўзбагаціў сябе Боскай ласкаю, атрымаў дар ацаляць немачы і рабіць слаўныя цуды. Як мучанік, ты застаўся непахісным сілаю Таго, хто прынёс Сябе ў ахвяру на крыжы. Малі Яго цяпер няспынна за душы нашыя.<br>
<br>
Калі тваё блаславёнае і непераможнае цела было прабітае цьвікамі, ты, пакутніку Харалампе, захаваў непахіснымі душу і розум, і гарэў жаданьнем Боскай любові, што давала табе сілу пераносіць пакуты. Пакутнік слаўны, саўдзельнік мукаў Хрыста, не пераставай маліць Яго за душы нашыя.<br>
<br>
Ты атрымаў у спадчыну сьветлую радасьць, непрамінальную славу і вечнае шчасьце за цярпеньні свае, сьвятару сьвяты, пачэсны мучаніку, мужны змагару, які патапіў варожыя сілы крывёю сваёю ды Боскаю ласкаю і малітваю мёртвых ажыўляў. Маліся цяпер няспынна за душы нашыя.<br>
<br>
<em><font color="#d00505">Калі няма Посту, сьпяваюцца таксама песьні мучаніку Нічыпару (з 9 лютага):<br>
<br>
(Тон 2)</font></em> Паслухмяны законам Таго, хто дзеля нас на зямлі прыняў цела, і пацярпеўшы мучэньні і пакуты, ты, захаваў сутнае закону і прарокаў – любоў да бліжняга. Таму, скончыўшы беззаганна шлях гэтага жыцьця, ты, Нічыпар Багаблаславёны, знаходзішся цяпер у прысутнасьці Крыніцы любові.<br>
<br>
Схіліўшы галаву перад Богам, перад якім ўсе згінаюць калені, ты, слаўны мучанік, праз адсячэньне галавы і разлучэньне з гэтым целам, злучыўся чыстым розумам з Галавою ўсіх – Хрыстом. Прабываючы цяпер у Ягоным сьвятле, прасі Яго, Нічыпар, прасьвятліць усіх, што славяць цябе.<br>
<br>
Струменямі крыві тваёй, пралітай за Хрыста, ты, мудры і блаславёны, асьвяціў зямлю, духам усьцешыў бесьцялесныя духоўныя сілы і мучанікаў мноства прасьвятліў, зьяднаўшыся з імі, як адважны ваяр і непераможны мучанік, які моліцца Богу за ўсіх нас.<br>
<br>
<strong>Слава... цяпер...</strong><br>
<br>
<font color="#d00505"><em>Багародзічны (тон 6).</em></font> Паранены разбойнікамі, ляжу бездапаможны на ростанях жыцьця і прашу міласьці. Адзіная чыстая Дзева Маці, наведай мяне хутка, вылі на мае невылечныя раны віно і алей, і зрабі мяне цэлым, каб мне належна з любоўю славіць веліч Тваю.<br>
<br>
<em><font color="#d00505">Або:<br>
<br>
Крыжабагародзічны (тон 6).</font></em> Меч, як сказаў Сымон, прабіў сэрца Тваё, Усячыстая Ўладарка, калі Ты ўбачыла, як Таго, хто невыка́зна зазьзяў з Цябе словам, беззаконныя людзі ўзьнесьлі на крыж, прыбіўшы цьвікамі рукі і ногі, далі піць Яму воцат і жоўць, прабілі кап’ём бок. Плачучы па-матчынаму, Ты ўсклікнула: «Што гэта, Сыне мой, за новая тайніца?»