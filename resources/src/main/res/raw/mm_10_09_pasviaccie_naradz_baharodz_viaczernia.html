<!DOCTYPE HTML><font color="#d00505"><strong>10 верасьня – Пасьвяцьце Нараджэньня Багародзіцы і сьвятых мучаніц Мінадоры, Мітрадоры і Німфадоры<br>
<br>
ВЯЧЭРНЯ</strong><br>
<br>
<em>На</em> <strong><em>«Госпадзе, Цябе клічу...»:</em></strong></font><br>
<br>
<em><font color="#d00505">(Тон 8)</font></em> Вялікі цуд! З няплоднага ўлоньня, ад праведных Якіма і Ганны родзіцца сёньня Маці Божая і Дзева чыстая, быццам жазло, што кветкаю зацьвіло<br>
. Хоры прарокаў і патрыярхаў цешацца з нараджэньня Яе.<br>
<br>
Сёньня Давід радуецца і Ясей цешыцца, Леві весела пяе, Якім поўніцца духоўнаю радасьцю, і бязьдзетнасьць Ганны адмяняецца нараджэньнем Тваім, Марыя чыстая, поўная ласкі. Анёлы і людзі славяць Боскае ўлоньне Тваё.<br>
<br>
Хай увесь род людзкі сёньня радасна ўсклікне: «Радуйся, Сьвятыня Гасподняя! Радуйся, сьвятая Гара і Боскі Пасадзе! Радуйся, сьветлы Ліхтар; радуйся, пачэсная Слава верных! Радуйся, Маці Хрыста Бога; радуйся, Беззаганная; радуйся, Прынашэньне Боскага хлеба; радуйся, Скарбніца; радуйся, незгаральны Куст; радуйся, Надзея ўсіх!»<br>
<br>
<strong><font color="#d00505">Мучаніц</font></strong> <em><font color="#d00505">(тон 4).</font></em> Упрыгожыўшы сябе чырваньню вашае крыві, вы, мучаніцы, захавалі дзявоцтва і зьядналіся з Хрыстом Богам у нябёсах у нятленным і нерукатворным хораме.<br>
<br>
Слаўныя мучаніцы, маладыя целам, але сталыя розумам, вы перамаглі сілаю Духа старога зьмея, пачынальніка зла, і явілі ягонае бясьсільле. За гэта вы атрымалі вянцы перамогі, Мінадора, Мітрадора і Німфадора, Тройцы змагаркі.<br>
<br>
Усяхвальныя мучаніцы, вас палілі агнём, сяклі мячом, вешалі на дрэве, вам крышылі косьці і вырывалі пазногці, але вы ня выракліся Хрыста. Дзеля гэтага вы атрымалі вянцы перамогі, Мінадора, Мітрадора і Німфадора, Тройцы змагаркі.<br>
<br>
<strong>Слава... цяпер...</strong><br>
<br>
<em><font color="#d00505">(Тон 2)</font></em> Што гэта за сьвяточны радасны шум? Гэта Якім і Ганна сьвяткуюць, кажучы: «Радуйцеся з намі, Адам і Эва! Праз вашае непаслушэнства рай некалі быў зачынены, але сёньня даецца нам блаславёны плод – Божае дзяўчо Марыя, – што адчыняе зноў усім туды ўваход».<br>
<br>
<br>
<strong><font color="#d00505">Вершапесьні</font></strong><br>
<br>
<em><font color="#d00505">(Тон 1)</font></em> Хай адчыніцца брама богапрыемнае сьвятыні, бо вось Якім стае перад пасадам Уладара ўсіх і ахвяруе, і прысьвячае Госпаду Тую, каго Той сам выбраў быць Маці Божаю.<br>
<br>
<em><font color="#d00505">Верш.</font></em> Слухай, дачка, глянь і прыхілі вуха тваё.<br>
<br>
Духоўныя промні сусьветнае радасьці зазьзялі нам, прадвяшчаючы Сонца славы, Хрыста-Бога, у нараджэньні Тваім, Усячыстая, Хадайніца сапраўднага вясельля і ласкі.<br>
<br>
<em><font color="#d00505">Верш.</font></em> Вяльможы людзкія будуць шукаць ласкі ў цябе.<br>
<br>
Слава сьвяточнага дня прадвяшчае ўсім Твае, Усячыстая, невыказныя дабрадзействы, бо Ты, Багародзіца Дзева, сталася прычынай цяперашняга вясельля нашага і Хадайніцай будучай радасьці.<br>
<br>
<strong>Слава... цяпер...</strong><br>
<br>
<em><font color="#d00505">(Тон 2)</font></em> Выбраная Ўладарка ўсіх, Божае Жыльлё, Сьвятыня спрадвечнай Існасьці, сёньня родзіцца з няплоднага ўлоньня слаўнае Ганны. Бессаромнае пекла Ёю пераможанае, і прамаці Эва ўзыходзіць да непрамінальнага жыцьця. Дык уславім дастойна Яе, кажучы: «Блаславёная ты між жанчынаў і блаславёны Плод улоньня Твайго!»<br>
<br>
<br>
<strong><font color="#d00505">Адпушчальныя трапары</font></strong><br>
<br>
<font color="#d00505"><strong>Мучаніц</strong></font> <em><font color="#d00505">(тон 4).</font></em> Гвалтоўнымі мучэньнямі і горкай сьмерцю вы, мучаніцы дзевы сьвятыя, заплацілі за вечнае жыцьцё; на нязбожным судзе вы мужна вызналі Тройцу сьвятую, за што былі засечаныя мячом, і пайшлі ўсьлед за забітым Ягнём, молячыся за тых, што шануюць памяць вашую.<br>
<br>
<strong>Слава... цяпер...</strong><br>
<br>
<font color="#d00505"><strong>Сьвята Нараджэньня Багародзіцы</strong> <em>(тон 4).</em></font> Нараджэньне Тваё, Багародзіца Дзева, радасьць абвясьціла ўсяму сьвету, бо з Цябе ўзышло Сонца праведнасьці, Хрыстос Бог наш, які, адмяніўшы праклён, даў блаславеньне і, зьнішчыўшы сьмерць, дараваў жыцьцё вечнае.