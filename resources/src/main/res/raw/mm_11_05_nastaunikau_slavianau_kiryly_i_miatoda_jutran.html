<!DOCTYPE HTML><font color="#d00505"><strong>11 траўня – сьвятых і роўных апосталам настаўнікаў славянскіх Кірылы і Мятода<br>
<br>
ЮТРАНЬ</strong></font><br>
<br>
<em><font color="#d00505">Пасьля </font></em><strong><em><font color="#d00505">«Госпад – Бог...»:</font></em></strong><br>
<br>
<font color="#d00505"><strong>трапары</strong></font> <em><font color="#d00505">як на вячэрні.</font></em><br>
<br>
<font color="#d00505"><strong>Сядальная песьня 1</strong> <em>(тон 3).</em></font> Сьвятыя Кірыла і Мятодзе, вы стаіце ў прысутнасьці жыцьцядайнай Тройцы, якую нязмоўкна славяць анёльскія хоры, і якую вы прапаведвалі голасна ўсім народам. Маліцеся няспынна дараваць адпушчэньне правінаў, збаўленьне ад бедаў і патрэбаў, і вызваленьня ад вечнага асуджэньня тым, што спраўляюць з любоўю вашую памяць.<br>
<br>
<strong>Слава... цяпер...:</strong><br>
<br>
<em><font color="#d00505">сьвята, або:</font></em><br>
<br>
<font color="#d00505"><em>(Тон 3)</em></font> Цябе, Хадайніцу за збаўленьне наша, славім, Багародзіца Дзева, бо целам, якое Ён узяў ад Цябе, Сын Твой і Бог наш на<br>
крыжы пацярпеў, і як Чалавекалюбец ад тленнасьці выбавіў нас.<br>
<br>
<font color="#d00505"><strong>Сядальная песьня 2</strong> <em>(тон 5).</em></font> Хай радуюцца сёньня славянскія народы, сьвяткуючы сьветлую памяць багамудрых настаўнікаў, што першыя пачалі служыць Боскую Літургію і ўсе службы Божыя на родай нам славянскай мове, і адчынілі нам невычэрпную крыніцу вады жыцьця вечнага. Так доўга, як будзем з яе піць, не перастанем праслаўляць вас, Кірыла і Мятодзе; а вы, цешачыся славаю з усімі сьвятымі, маліцеся за збаўленьне душаў нашых.<br>
<br>
<strong>Слава... цяпер...:</strong><br>
<br>
<font color="#d00505"><em>сьвята, або багародзічны:<br>
<br>
(Тон 5)</em></font> Радуйся, Брама Гасподняя непраходная! Радуйся, Ахова і Покрыва тых, што прыходзяць да Цябе! Радуйся, ціхае прыстанішча і Заўсёды Дзева, што нарадзіла ў целе Творцу свайго і Бога! Маліся няспынна за тых, што славяць Народжанага ад Цябе і пакланяюцца Яму.<br>
<br>
<br>
<strong><font color="#d00505">Паліелей: </font></strong><em><strong><font color="#d00505">«Хваліце імя Гасподняе...».</font></strong></em><br>
<br>
<br>
<strong><font color="#d00505">Узьвялічваньне.</font></strong> Узьвялічваем вас, роўныя апосталам Мятодзе і Кірыла, што прасьвятлілі сваім навучаньнем славянскія краіны і прывялі іх да Хрыста.<br>
<br>
<em><font color="#d00505">Верш 1.</font></em> Па ўсёй зямлі разышоўся голас іх, і аж да канцоў сьвету словы іх.<br>
<br>
<em><font color="#d00505">Верш 2.</font></em> Ад усходу сонца да захаду праслаўленае імя Гасподняе.<br>
<br>
<em><font color="#d00505">Верш 3.</font></em> Я распавёў пра Тваю справядлівасьць на вялікім зборы.<br>
<br>
<strong>Слава... цяпер...:</strong><br>
<br>
Алілуя, алілуя, алілуя. Слава Табе, Божа.<br>
<em><font color="#d00505">(Тройчы)</font></em><br>
<br>
<br>
<strong><font color="#d00505">Сядальная песьня</font></strong> <em><font color="#d00505">(тон 4).</font></em> Ушануем пахвальнымі песьнямі асьветнікаў нашых: яны маннаю багамудрага вучэньня<br>
накармілі славянскія народы, што цярпелі голад Божага Слова, і прасьвятлілі іх<br>
перакладам на іхнюю мову Дабравесьця Сына грому. Прасьветленыя імі, з<br>
удзячнасьцю клічам: «Радуйцеся, усяхвальныя Кірыла і Мятодзе!»<br>
<br>
<br>
<strong><font color="#d00505">Пракімен.</font></strong> Сьвятары Твае апрануцца ў<br>
справядлівасьць, і сьвятыя Твае ў шчасьці жыць будуць.<br>
<br>
<em><font color="#d00505">Верш.</font></em> Вусны мае кажуць мудрасьць, разважнасьць – роздум сэрца майго.<br>
<br>
<br>
<strong>Чытаньне сьвятога Евангельля паводле Яна</strong> <em>(Ян 10.9-16)</em><br>
<br>
Сказаў Госпад да габрэяў, якія прыйшлі да Яго: «Я – дзьверы: хто ўвойдзе праз Мяне, будзе збаўлены; увойдзе і выйдзе, і знойдзе пашу. Злодзей прыходзіць, толькі каб украсьці, і забіць, і загубіць. Я прыйшоў, каб вы мелі жыцьцё і мелі яго ўдосталь. Я – Добры Пастыр. Добры пастыр жыцьцё сваё кладзе за авечак сваіх. А найміт, не пастыр, той, каму авечкі не свае, бачыць, як<br>
прыходзіць воўк, і пакідае авечак і ўцякае, а воўк хапае іх і разганяе; (а найміт уцякае) бо ён – найміт і ня дбае пра авечак. Я – Добры Пастыр, і ведаю Маіх, і Мае ведаюць Мяне. Як ведае Мяне Айцец, і Я ведаю Айца, і сваё жыцьцё кладу за авечак. Маю і іншыя авечкі, што ня з гэтага двара, і тых Мне трэба прывесьці, каб пачулі голас Мой. І будзе адна аўчарня і адзін Пастыр».<br>
<br>
<br>
<strong><font color="#d00505">Псалом 50.</font></strong> <font color="#d00505"><em>Пасьля:</em></font><br>
<br>
<strong>Слава...:</strong> Малітвамі роўных апосталам Кірылы і Мятода, Міласэрны, ачысьці мноства правінаў нашых.<br>
<br>
<strong>Цяпер...:</strong> Малітвамі Багародзіцы, Міласэрны, ачысьці мноства правінаў нашых.<br>
<br>
Зьмілуйся нада мною, Божа, паводле вялікай міласэрнасьці Тваёй, і паводле велічы дабротаў Тваіх ачысьці беззаконьні мае.<br>
<br>
<font color="#d00505"><em>(Тон 6)</em></font> Прыйдзіце, людзі, усхвалім роўных<br>
апосталам настаўнікаў славянскіх і верных заступнікаў, красу сьвятаначальнікаў,<br>
кажучы: «Радуйся, Кірыла, залатая труба багаслоўя, што быццам сонца ясна<br>
аб’ясьніў таямніцу Тройцы і зачыніў вусны няверных; радуйся і ты, Мятодзе, які разам з братам змагаўся і памагаў яму сваімі малітвамі. Цяпер, айцы блаславёныя,<br>
не пераставайце маліць Хрыста Бога за нас, якія з вераю і любоўю ўзьвялічваем<br>
вас».<br>
<br>
<br>
<strong><font color="#d00505">КАНОН</font></strong> <font color="#d00505"><em>(тон 3)</em><br>
<br>
<strong>Песьня 1<br>
<br>
Ірмас.</strong></font> Некалі сваім Боскім загадам Госпад воды ў адно сабраў і разьдзяліў мора для праходу Ізраіля. Гэта Бог наш усяхвальны, Яму аднаму пяем, бо Ён уславіўся.<br>
<br>
<font color="#d00505"><em>Прыпеў.</em></font> Сьвятыя Кірыла і Мятодзе, маліце Бога за нас.<br>
<br>
Ты, Мятодзе, пакінуў бурныя воды і прынады гэтага сьвету, успрыняў анёльскі вобраз жыцьця і выйшаў на змаганьне з нябачнымі ворагамі, служачы аднаму Богу і радасна пяючы: «Яму адзінаму пяем, бо Ён уславіўся».<br>
<br>
<font color="#d00505"><em>Прыпеў.</em></font> Сьвятыя Кірыла і Мятодзе, маліце Бога за нас.<br>
<br>
Блаславёны Кірыла, ты ад маленства явіўся выбраным посудам, вольным ад спакусаў чужога вучэньня, прасьветленым навукаю Сьвятое Царквы, і пакліканым быць настаўнікам і асьветнікам многіх.<br>
<br>
<em><font color="#d00505">Прыпеў.</font></em> Сьвятыя Кірыла і Мятодзе, маліце Бога за нас.<br>
<br>
Аросьненыя водамі вашай навукі, славянскія краіны да сёньняшняга дня прыносяць богапрыемныя плады Ўладарý Хрысту. «Таму сьвятая Царква славіць вас і ўсклікае: Ад бедаў выбаўце нас, слаўныя».<br>
<br>
<strong>Слава... цяпер...:</strong><br>
<br>
Воды грахоўныя залілі душу маю, Уладарка, і я заграз у твані пажаданьняў. Да Цябе прыходжу, Усебеззаганная: суцішы хваляваньні нячыстых думак і дай мне спакой.<br>
<br>
<font color="#d00505"><strong>Катавасія:</strong> <em>сьвята.<br>
<br>
<br>
Увага. Так сьпяваюцца наступныя песьні.</em></font><br>
<br>
<br>
<strong><font color="#d00505">Песьня 3<br>
<br>
Ірмас.</font></strong> Божа ўсемагутны, што ўсё з нябыту да быцьця прывёў, стварыў усё Словам і ўдасканаліў Духам, у любові Тваёй умацуй мяне.<br>
<br>
«Хто хоча быць Маім вучнем, хай возьме крыж свой і ідзе за Мною». Узяўшы да сэрца гэтыя словы Хрыста, ты, блаславёны Мятодзе, усклаў на свае плечы крыж манаскага жыцьця і пайшоў за Ім. Малі Яго, каб Ён умацаваў мяне ў любові да Яго.<br>
<br>
Той, хто паказаў некалі Якубу лесьвіцу, што вядзе да неба, даў пазнаць табе, Кірыла, калі ты яшчэ быў юнаком, найпрыгажэйшую з усіх дзеваў, і ў дзівосным сьне заручыў цябе з ёю. Гэта была Мудрасьць, што стаіць перад Боскім пасадам: яна ўмацавала цябе ў любові да Усявышняга.<br>
<br>
Той, хто прывёў усё з нябыцьця, асьвяціў вас, пахвалы годныя айцы, ва ўлоньні маці. Ён выбраў вас абвяшчаць імя Госпада сярод усіх народаў. Сьвяткуем вашую пачэсную памяць і молім вас, Кірыла і Мятодзе, умацаваць наш розум у вызнаньні праўдзівай веры.<br>
<br>
<br>
<br>
Слава... цяпер...: Усячыстая Дзева, што дала сьвету супакой і нарадзіла Начальніка цішыні, сунімі хваляваньні страсьцяў маіх і на камені бясстраснасьці ўмацуй мяне.<br>
<br>
<br>
<br>
Сядальная песьня (тон 4). Ты, боганатхнёны<br>
Кірыла, убачыў у створаным сонцы вобраз сьвятое і адзінасутнае Тройцы, кажучы:<br>
«Сонечны круг, які ня мае пачатку і канца – гэта падабенства Бога Айца; а промні, што з яго выходзяць і прасьвятляюць сусьвет – гэта Сын і зьзяньне Айца, які родзіцца з Яго; цеплыня, што з сонечнага кругу выходзіць і ажыўляе ўвесь сусьвет – гэта падабенства Духа Сьвятога». Слухаючы тваё дзівоснае навучаньне, годны пахвалы ойча, пакланяемся ў Тройцы адзінаму Богу і славім памяць тваю.<br>
<br>
<br>
<br>
Песьня 4<br>
<br>
Ірмас: Ты, Госпадзе, паказаў нам вялікую любоў, калі аддаў Сына Твайго адзінароднага за нас на сьмерць. Дзеля гэтага з<br>
удзячнасьцю клічам: \”Слава сіле Тваёй, Госпадзе!\”<br>
<br>
Блаславёны Мятодзе, ты паклаў запаветы Божыя як вуглавы<br>
камень для сьвятыні душы тваёй і аселішча Духа Сьвятога. Я ж, аселішча граху,<br>
прыходжу да цябе, блаславёны, і прашу ачысьціць мяне расою малітваў тваіх, каб<br>
мне гукаць: \”Слава сіле Тваёй, Госпадзе!\”<br>
<br>
\”Дай мне, Уладару, зразумець, што прыемна Табе!\” – клікаў ты,<br>
блаславёны Кірыла, калі ты быў пасланы з маладым каралём на навуку. Дзеля<br>
гэтага, разам з пабожным жыцьцём ты атрымаў з вышыні дух мудрасьці і, зямную<br>
мудрасьць палічыўшы за нішто, усклікнуў: \”Слава сіле Тваёй, Госпадзе!\”<br>
<br>
Ты, блаславёны Кірыла, запячатаў любоўю да Творцы сэрца сваё.<br>
Адкінуўшы славу гэтага сьвету, ты, быццам птушка, што ўцякае ад сеці лаўцоў,<br>
знайшоў ціхі прытулак у манастыры, дзе апрануўся ў вопратку радасьці і запяяў<br>
разам з Мятодам: \”Слава сіле Тваёй, Госпадзе!\”<br>
<br>
<br>
Слава… цяпер…: Гляджу на беззаконьні і<br>
няправедныя ўчынкі мае, і бачу, што яны больш шматлікія за пясок марскі. Да Цябе<br>
прыбягаю, Усебеззаганная: ацалі раны душы маёй, каб мне з удзячнасьцю пяяць<br>
Таму, хто нарадзіўся ад Цябе: \”Слава сіле Тваёй, Госпадзе!\”<br>
<br>
<br>
<br>
Песьня 5<br>
<br>
<br>
<br>
Ірмас: Зранку імкнуся да Цябе, Творца ўсяго, які<br>
маеш супакой вышэйшы за ўсякі розум. Накіруй мяне на выконваньне запаветаў<br>
Тваіх, бо яны – сьвятло для мяне.<br>
<br>
Ты, сьвяты Мятодзе, зацьвёў як духмяная кветка ў пустыні,<br>
аздобіў душу сваю малітвамі, нядрэмнасьцю і пастом, і жыў на зямлі, быццам анёл.<br>
Цяпер ты разам з анёламі ўзіраешся ў Незаходнае Сьвятло і Уладара сусьвету.<br>
<br>
Ты быў пакліканы з пустыні ў сталіцу, дзе ўдастоіўся ласкі<br>
сьвятарства, каб магчы накіроўваць на шлях збаўленьня людзей, прасьвятляць іх<br>
сьятлом навукі і прыносіць бяскроўную ахвяру за ўсіх Незаходнаму Сьвятлу і<br>
Уладару сусьвету.<br>
<br>
Калі ты, баганосны Кірыла, невычэрпная крыніца мудрасьці, быў<br>
пасланы каралём да сарацынаў, якія блюзьнілі супраць Сьвятой Тройцы, яны ня<br>
здолелі абвергнуць тваіх ясных доказаў, бо ты быў прасьветлены Сьвятлом з<br>
вышыні.<br>
<br>
<br>
<br>
Слава… цяпер…: Як мне, няшчаснаму, не баяцца быць<br>
сьсечаным, быццам бясплоднае дрэва! Сьпяшайся, душа мая, да Дзевы, поўнай Божае<br>
ласкі: калі Яна не заступіцца за цябе, не пабачыць табе Незаходнае Сьвятло і<br>
Творцу сусьвету!<br>
<br>
<br>
<br>
Песьня 6<br>
<br>
<br>
<br>
Ірмас: Бездань грахоў атачыла мяне, і дух мой<br>
пакінуў мяне; але працягні сваю магутную руку, Госпадзе і Правадніку мой, і, як<br>
Пётру, збаў мяне.<br>
<br>
\”Бог наш, быццам глыбіня марская: Ён невыказны і<br>
неспасьцігальны для розуму, – ты, мудры Кірыла, сказаў паганам, якія аспрэчвалі<br>
тваю навуку. – Гэтую глыбіню кволым чаўном розуму не пераплысці, а тыя, што<br>
асьмельваюцца, тонуць ў сваіх памылках або, разгубленыя, кідаюцца на хвалях<br>
сумніву. Яны ня ўмеюць клікаць як Пётра: Уладару, збаў мяне!\”<br>
<br>
Асьлепленыя сваімі памылкамі, пагане далі табе піць атруту,<br>
але Той, хто сказаў \”Калі і што атрутнае вып\’еце, не пашкодзіць вам\”, захаваў<br>
цябе цэлым і вярнуў непашкоджаным у стольны горад. Хоць цябе хвалілі цары і<br>
патрыярхі, ты не паддаўся пыхлівасьці, але як Пётра ўсклікнуў: \”Уладару, збаў<br>
мяне!\”<br>
<br>
Некалі Дух Сьвяты сказаў вучням: \”Выдзеліце мне Варнаву і<br>
Саўла на справу сярод народаў, што гінуць у бездані няведаньня\”. Той Самы Дух<br>
загадаў паслаць вас, сьвятыя айцы, у славянскія краіны, каб людзі, што былі ў<br>
цемры і ценю сьмерці, прасьвятліліся вашым навучаньнем і ўсклікнулі: \”Як некалі<br>
Пятра, так цяпер Ты, Уладару, збавіў нас\”.<br>
<br>
<br>
<br>
Слава… цяпер…: Бездань грахоў агарнула мяне, і я<br>
поўны трапятаньня і страху, баюся, каб цалкам не патануць. Малюся Табе,<br>
Усебеззаганная: \”Зьмілуйся над страснай душой маёй і, як некалі Сын Твой збавіў<br>
Пятра, так і Ты, добрая Уладарка, працягні руку Тваю і збаў мяне!\”<br>
<br>
<br>
Кандак (тон 3). Сьвятая пара асьветнікаў<br>
нашых, Кірыла і Мятодзе, вы цераз пераклад Боскіх пісаньняў адчынілі нам<br>
богапазнаньня крыніцу, з якое да сёньняшняга дня шчодра чэрпаем, славячы вас; і<br>
цяпер, стоячы перад пасадам Усявышняга, безупынна моліцеся за ўсіх нас.<br>
<br>
<br>
Ікас. Прыйдзіце, людзі, усхвалім сьветлых<br>
прапаведнікаў дабрадзейнасьці і пабожнасьці, сапраўдныя стаўпы і асновы Царквы, трубы Боскіх Хрыстовых догмаў, баганосных айцоў Кірылу і Мятода. Яны адагналі ад нас цемру няверства, спалілі ерасі агнём духа, перакладам Пісаньняў сьвятых зрабілі дабраплоднаю дзікую вінаградную лазу славянскіх народаў, і боскім хрышчэньнем прывялі да веры Хрыстовай. Цяпер яны стаяць як пераможцы перад Усемагутным Богам. Дык усклікнем усе: \”Боскія і роўныя апосталам айцы, маліцеся Хрысту даць славянскім народам згоду і непахісную праўдзівую веру, супакой сьвету і збаўленьне душам нашым\”.<br>
<br>
<br>
Песьня 7<br>
<br>
Ірмас: Як некалі Ты трох пабожных юнакоў у<br>
хальдэйскім полымі расою асьвяжыў, так цяпер ясным полымем Боскасьці Тваёй<br>
асьвяці нас, якія клічам: \”Блаславёны Ты, Божа айцоў нашых\”.<br>
<br>
Калі ты, Мятодзе, жыў на адзіноце, душа твая была як Богам<br>
насаджаны райскі сад. Пасьля ты і багамудры Кірыла пайшлі прапаведаваць<br>
Евангельле ў славянскіх краінах. Там, як некалі юнакі ў печы, не пашкоджаныя<br>
агнём бязбожжа, вы засьпявалі: \”Айцоў нашых Божа, блаславёны Ты!\”<br>
<br>
Ты, Кірыла, перамог на дыспуце паганаў, хазарскую зямлю<br>
прасьвятліў сьвятым хрышчэньнем, вызваліў мноства вязьняў і ў бязводнай пустыні<br>
салёную ваду салодкаю зрабіў. І вось людзі, збаўленыя табою, запяялі: \”Айцоў<br>
нашых Божа, блаславёны Ты!\”<br>
<br>
Вы, сьвятыя айцы, былі посудамі, выбранымі абвяшчаць імя<br>
Гасподняе сярод паганаў. Калі славянскія краіны зажадалі прасьвятліцца вашым<br>
вучэньнем, вы палічылі больш карысным памяняць слодыч маўчаньня на апостальскія высілкі, каб прывесьці многіх для Хрыста і разам з імі запяяць: \”Айцоў нашых Божа, блаславёны Ты!\”<br>
<br>
<br>
Слава... цяпер...:<br>
<br>
Я – посуд, поўны страсьцяў, Усесьвятая Багародзіца Дзева, баюся апошняе хвіліны і вогненнага пакараньня. Але Ты, Усячыстая, збаў мяне, сілаю Тваёю аперажы дух мой, каб мне разарваць путы грахоўныя і з удзячнасьцю запяяць: «Маці Збавіцеля, блаславёная Ты!»<br>
<br>
<br>
Песьня 8<br>
<br>
<br>
<br>
Ірмас: У нясьцерпным агні пабожныя юнакі стаялі,<br>
не атрымаўшы ніякай шкоды, і Боскую песьню сьпявалі: \”Усе творы Гасподнія,<br>
блаславіце Госпада і ўзьвялічвайце Яго праз усе вякі\”.<br>
<br>
Асьветлены духоўным зьзяньнем ласкі, ты, блаславёны Кірыла,<br>
атрымаў ласку сьвятарства, і з дапамогаю Духа Сьвятога ты вынайшоў славянскі<br>
альфабэт, каб людзі, прасьветленыя перакладам сьвятых пісаньняў на родную мову,<br>
маглі пяяць: \”Блаславіце, усе стварэньні Гасподнія, Госпада!\”<br>
<br>
Як галоўную аснову нашай веры, вы, усяхвальныя айцы, найперш<br>
абвясьцілі надземныя словы Сына грому: \”Спачатку было Слова\”, а потым словы<br>
мілагучнага псалміста, якімі Царква цешыцца і вызнае: \”Блаславіце, усе<br>
стварэньні Гасподнія, Госпада!\”<br>
<br>
Духоўнымі скарбамі вы ўзбагацілі нас, годныя славы айцы, бо<br>
Боская Літургія на славянскай мове пачалася ад вас. Таму мы, спадкаемцы гэтай<br>
ласкі, славім вас і пяём: \”Блаславіце, усе стварэньні Гасподнія, Госпада!\”<br>
<br>
Слава... цяпер...:<br>
<br>
Агонь спакусаў і напасьцяў агарнуў мяне. Да Цябе прыбягаю, Багародзіца Дзева: не пагардзі, Чыстая, маленьнямі слугі Твайго, і выбаў ад бедаў, якія абступілі мяне, каб мне бласлаўляць Цябе і ўзьвялічваць праз усе вякі.<br>
<br>
<br>
Песьня 9<br>
<br>
<br>
<br>
Ірмас: Новы Божы цуд! Госпад праз зачыненыя<br>
дзявочыя дзьверы праходзіць. Прыйшоўшы як бесьцялесны Бог, Ён выходзіць,<br>
апрануты ў цела, пакінуўшы непарушным дзявоцтва Тае, якую мы ўзьвялічваем як<br>
Маці Божую.<br>
<br>
Хто можа належна ўшанаваць вас, роўныя апосталам Мятодзе і<br>
Кірыла; хто можа зьлічыць вашыя подзьвігі і высілкі дзеля збаўленьня людзей?<br>
Навучаныя вамі хваліць Усявышняга Бога на роднай нам мове, мы славім вас.<br>
<br>
Блаславёны Кірыла, табе было дадзена ведаць пра твой канец на<br>
зямлі. Ты прыняў вестку з радасьцю і ўсклікнуў: \”Дух мой усьцешыўся, калі мне<br>
сказалі: Пойдзем у Дом Гасподні\”. Поўны жаданьня, ты ўзьнёсься душою на вышыню,<br>
дзе разам з анёламі славіш адзінасутную Тройцу.<br>
<br>
Як біскуп Маравіі, ты, Мятодзе, шмат працаваў над пашырэньнем<br>
сьвятое веры, за што цярпеў перасьледы і выгнаньне. Цяпер ты і Кірыла разам<br>
цешыцеся на вышыні і моліцеся за нас, каб нам заўсёды славіць вас як нашых<br>
заступнікаў і хадайнікаў.<br>
<br>
<br>
<br>
Слава… цяпер…: Вышэйшая за анёлаў, больш пачэсная за<br>
хэрувімаў, заступніцтвам сьвятых Кірылы і Мятода зьмілуйся над нашай пакорай,<br>
молімся Табе, з глыбіні грахоўнай уздымі нас, і выбаў ад вечнага асуджэньня, каб<br>
нам разам з імі Цябе, Маці Сьвятла і Багародзіцу, Надзею ўсіх, узьвялічваць.<br>
<br>
<br>
<br>
<br>
Экзапастыляр: Сьвяткуем сьветлую вашую памяць і<br>
молім вас ад усяго сэрца, сьвятыя настаўнікі: на камені Хрыстовае веры ўмацуйце<br>
народы, якія вы ўзбагацілі скарбам Евангельля, і захавайце ў супакоі наша<br>
жыцьцё.<br>
<br>
<br>
Пахвальныя псалмы<br>
<br>
<br>
<br>
(Тон 4). Багамудрыя Кірыла і Мятодзе, вы пайшлі<br>
сьледам за апосталамі, працуючы для збаўленьня людзей, што зблудзілі. Як<br>
хуткакрылыя арлы, вы абляцелі славянскія краіны, прасьвятлілі іх сьвятлом<br>
богапазнаньня і прывялі да чалавекалюбнага Збаўцы душаў нашых.<br>
<br>
Баганосныя айцы, працаўнікі Хрыстовага вінаградніка, сейбіты<br>
пабожнасьці! Вы рупліва шукалі згубленую драхму – славянскія народы, – пакуль не<br>
знайшлі. Ісус Чалавекалюбец і Збаўца душаў нашых разам з анёламі прыняў яе з<br>
радасьцю і паклаў у скарбніцу жыцьця вечнага.<br>
<br>
Сьвятыя ваяры Ўсесьвятое Тройцы, праваднікі тых, што зблудзілі,<br>
вы перамаглі паганскае ганьбаваньне і пасаромілі бязбожнасьць ворагаў Хрыста.<br>
Ахоўвайце ад варожых нападкаў Царкву, якую вы набылі вашымі высілкамі, і<br>
захавайце яе непашкоджанаю і богапрыемнаю для Ісуса Чалавекалюбца і Збаўцы душаў<br>
нашых.<br>
<br>
<br>
<br>
Слава...:<br>
<br>
(Тон 6) Сьвяткуем, верныя, пабожна памяць нашых асьветнікаў; усклікнем: Радуйцеся, ясныя сьветачы, што промнямі богапазнаньня прасьвятлілі славянскія народы; радуйцеся, добрыя пастыры, што сабралі ў адно духоўных авечак, расьцярушаных на бездаражы няверства, і прывялі іх да Хрыста, Пастыра пастыраў. Мы ўзьвялічваем Яго і славім вас.<br>
<br>
<br>
<br>
Цяпер...: сьвята, або:<br>
<br>
(Тон 6) Творца і Збавіцель мой, Усячыстая, Госпад Ісус Хрыстос, выйшаўшы з Твайго ўлоньня, у мяне апрануўся і ад першага Адамавага праклёну вызваліў мяне. Дзеля гэтага Табе, Багародзіца, Маці Божая і Дзева, разам з анёламі нязмоўкна ўсклікаем: \”Радуйся!\” Радуйся, Уладарка, Заступніца, Абарона і Збаўленьне душаў нашых!<br>
<br>
<br>
<br>
<br>
Вялікае ўслаўленьне<br>
<br>
Пасьля:<br>
<br>
<br>
<br>
Трапар (тон 4). Роўныя апосталам настаўнікі славянскія Кірыла і Мятодзе багамудрыя, Уладара ўсіх маліце, каб Ён умацаваў славянскія народы ў веры і згодзе, дараваў супакой усяму сьвету і душам нашым веліч свайго зьмілаваньня.<br>
<br>
<br>
<br>
Слава… цяпер…:<br>
<br>
сьвята або нядзельны багародзічны тон 4.<br>
<br>
Тайна, спрадвеку ўкрытая і анёлам няведамая, праз Цябе, Багародзіца, тым, што жывуць на зямлі, сталася яўнаю: Бог прыняў цела ад Цябе, спалучыўшы ў сабе без зьліцьця дзьве прыроды і пацярпеўшы дзеля нас дабравольна на крыжы, якім уваскрасіў першастворанага і выбавіў ад сьмерці душы нашыя.