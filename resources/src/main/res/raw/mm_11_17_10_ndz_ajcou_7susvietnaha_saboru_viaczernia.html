<!DOCTYPE HTML><strong><font color="#d00505">Нядзеля між 11-17 кастрычніка – Нядзеля сьвятых айцоў VII Сусьветнага сабору<br>
<br>
ВЯЧЭРНЯ</font></strong><br>
<br>
<em><font color="#d00505">На <strong>«Госпадзе, Цябе клічу...»:</strong><br>
<br>
7 пeсьняў нядзeльныx налeжнага тoну i наступныя:<br>
<br>
(Тoн 6)</font></em> Вучэньнi сабoраў, штo мeлi мeсца ў рoзныя часы, патрыярx Гeрман Нoвы ў аднo сабраў i дoбра ўпарадкаваў, паказаўшы пачэсныx айцoў, штo бралi ўдзeл у ix, заступнiкамi пeрад Гoспадам i сапраўднымi пастырамi статку Xрыстoвага.<br>
<br>
Кнiга Закoну загадвала сынам габрэйскiм, штo жылi ў цeню закoну i выкoнвалi ягo, шанаваць сёмы дзeнь. Вы ж, пачэсныя айцы, штo з вoлi Бoга, якi стварыў сьвeт у шэсьць дзён i сёмы блаславiў, узялi ўдзeл у сёмым Сабoры, яшчэ бoльш асьвяцiлi ягo, устанавiўшы правiлы вeры.<br>
<br>
Каб вярнуць жыцьцё памeрламу дзiцяцi, дoсыць былo Eлiсeю адзiн раз дыxнуць на ягo. Алe ён, уклeнчыўшы, зрабiў гэта сeм разoў, прадвяшчаючы такiм чынам вашыя, айцы, сабoры, на якix вы ажывiлi вeру ў Бoга-Слoва, якi памёр за нас, i ўмярцьвiлi Арыя i паплeчнiкаў ягo.<br>
<br>
<strong>Слава...</strong><br>
<br>
<em><font color="#d00505">(Тoн 6)</font></em> Уславім сёньня баганосных айцоў, таемныя трубы Духа, што пасярод царквы засьпявалі суладную песьню багаслоўя пра адзіную і неразьдзельную сутнасьцю і боствам Тройцу; стаўшыся пераможцамі Арыя і абаронцамі прававерных, яны моляцца няспынна Госпаду за збаўленьне душаў нашых.<br>
<br>
<strong>Цяпeр...</strong><br>
<br>
<em><font color="#d00505">Дагматык налeжнага тoну.</font></em><br>
<br>
<br>
<strong>Чытаньне кнігі Роду</strong> <em>(Род 14.14-20)</em><br>
<br>
Абрам, пачуўшы, што ягоны сваяк Лот патрапіў у палон, узяў з сабою трыста васямнаццаць найбольш дасьведчаных хатніх сваіх і кінуўся ў пагоню аж да Дана. Уночы, падзяліўшы людзей сваіх на загоны, ён напаў на ворагаў і разьбіў іх, а потым гнаўся за імі аж да Хобы, што на захад ад Дамаску. Такім чынам ён адабраў усю маёмасьць і вярнуў назад Лота з яго дабром, жонкамі і слугамі. Калі Абрам вяртаўся з перамогі над Кедарлаамэрам і царамі, што былі з ім, цар Садомскі выйшаў яму насустрач да даліны Шавэ, гэта значыць Каралеўскай. I Мелхісадэк, цар Салімскі, вынес хлеб і віно – бо ён быў сьвятаром Бога Ўсявышняга, – і блаславіў Абрама, кажучы: «Хай Бог Усявышні, Творца неба і зямлі, блаславіць цябе, Абраме; і хай будзе блаславёны Бог Усявышні, які аддаў ворагаў тваіх у рукі твае».<br>
<br>
<br>
<strong>Чытаньне кнігі Другога закону</strong><br>
<em>(Друг 1.8-17)</em><br>
<br>
У той час сказаў Майсей сыном Ізраілевым: «Вось даю вам зямлю – ідзеце, вазьмеце яе сабе ў спадчыну, якую Госпад кляўся даць айцом вашым Абрагаму, Ісаку і Якубу, і нашчадкам іх. У той час я сказаў вам: я не змагу адзін узяць на сябе вашыя цяжкасьці. Госпад Бог ваш размножыў вас – сёньня вас, як зорак у небе. I няхай Госпад, Бог айцоў вашых, размножыць вас яшчэ ў тысячу разоў і блаславіць вас, як абяцаў. Але як жа мне аднаму насіць вашыя цяжкасьці, вашы клопаты і непаладкі? Дык абярыце сабе спаміж каленаў вашых мужоў разумных, паважных і дасьведчаных, і я пастаўлю іх вам начальнікамі. I вы мне адказалі: добрую рэч хочаш зрабіць. Дык вось я ўзяў старшыняў з каленаў вашых, мужоў мудрых, паважных і дасьведчаных, і паставіў іх тысячаначальнікамі, сотнікамі, пяцідзясятнікамі і дзясятнікамі, каб былі кіраўнікамі ў каленах вашых. У той самы час я даў такі наказ суддзям вашым: Выслухоўвайце братоў вашых, судзеце справядліва справу кожнага, з братам яго ці з чужынцам. Калі судзіце, не глядзеце на аблічча, выслухоўвайце аднолькава малога і вялікага, ня бойцеся нікога, бо суд Божы ёсьць».<br>
<br>
<br>
<strong>Чытаньне кнігі Другога закону</strong><br>
<em>(Друг 10.14-21)</em><br>
<br>
У той час сказаў Майсей сыном Ізраілевым: «Неба і нябёсы нябёсаў, зямля і ўсё, што напаўняе яе, належаць Госпаду Богу твайму. Толькі да айцоў вашых прыхіліўся Госпад і палюбіў іх, і выбраў іх і іхняе патомства сярод іншых народаў – аж па сёньняшні дзень. Дык абрэжце сэрцы вашыя, і няхай шыі вашыя ня будуць цьвёрдымі. Бо Госпад Бог ваш – Бог над багамі і ўладар над уладарамі, Бог вялікі, магутны і страшны, які не зважае на асобу і не прымае падарункаў; Ён чыніць справядлівасьць сіраце і ўдаве, мілуе чужынца, даючы яму хлеб і вопратку. Вы таксама любеце чужынцаў, бо самі былі чужынцамі ў зямлі Ягіпецкай. Госпада Бога твайго бойся, Яго трымайся, Яму служы і імем Ягоным кляніся. Ён – твая слава, Ён Бог твой, што ўчыніў для цябе вялікія і страшныя рэчы, якія ты бачыў на ўласныя вочы».<br>
<br>
<br>
<font color="#d00505"><strong>Вeршапeсьнi</strong><br>
<br>
<em>Нядзeльныя адпавeднага тoну.</em></font><br>
<br>
<strong>Слава...</strong><br>
<br>
<font color="#d00505"><em>(Тoн 4)</em></font> Сёньня ўся грамада прававерных набожна сьвяткуе пачэсную памяць баганосных айцоў, што з усіх куткоў сьвету сабраліся ў Нікеі. Яны багамудра абверглі нязбожную навуку Арыя і саборна адлучылі яго ад Паўсюднай Царквы. У вызнаньні веры яны дакладна і праўдзіва навучылі нас верыць у адзінасутнага і спрадвечнага Сына Божага. Дзеля гэтага мы, ідучы за іхнім боскім навучаньнем, з непахіснай вераю пакланяемся разам з Айцом Сыну і Духу ўсесьвятому, у еднасьці Боства Тройцы адзінасутнай.<br>
<br>
<strong>Цяпeр...</strong><br>
<br>
<font color="#d00505"><em>(Тон 4)</em></font> Глянь прыхільна на маленьні слугаў Тваіх, Усячыстая, і адхілі ад нас цяжкія напасьці, выбаўляючы нас ад усякага смутку, бо ў Табе адзінай маем цьвёрдую і пэўную абарону, і на Тваё заступніцтва спадзяемся. Дык ня дай нам пасаромецца, Уладарка, калі мы зьвяртаемся да Цябе, але адгукніся хутка на просьбы тых, што ў веры клічуць: «Радуйся, Уладарка, дапамога, радасьць, ахова і збаўленьне душаў нашых».<br>
<br>
<br>
<strong><font color="#d00505">Адпушчальныя трапары</font></strong><br>
<br>
<em><font color="#d00505">Трапар нядзeльны налeжнага тoну.</font></em><br>
<br>
<strong>Слава...</strong><br>
<br>
<font color="#d00505"><strong>Трапар айцoў</strong> <em>(тoн 8).</em></font> Ты бяскoнца слаўны, Xрысьцe Бoжа наш, бo Ты ўстанавiў айцoў нашыx сьвeтачамi на зямлi, i праз ix прывёў нас да вeры праўдзiвай. Усeмiласэрны Гoспадзe, слава Табe.<br>
<br>
<strong>Цяпeр...</strong><br>
<br>
<em><font color="#d00505">Багарoдзiчны (тoн 8).</font></em> Ты, што дзеля нас нарадзіўся ад Дзевы і на крыжы пацярпеў, сьмерцю зьнішчыўшы сьмерць і паказаўшыся Богам ва ўваскрасеньні Тваім, не пагардзі творамі рук Тваіх, пакажы чалавекалюбства Тваё, Міласэрны, прымі малітвы за нас Багародзіцы, якая нарадзіла Цябе, і збаў, Збавіцелю добры наш, людзей бездапаможных.