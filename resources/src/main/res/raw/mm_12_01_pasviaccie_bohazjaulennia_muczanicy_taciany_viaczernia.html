<!DOCTYPE HTML><strong><font color="#d00505">12 студзеня – пасьвяцьце Богазьяўленьня. Мучаніцы Тацяны<br>
<br>
ВЯЧЭРНЯ</font></strong><br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу...»:</font></em></strong><br>
<br>
<em><font color="#d00505">(Тон 8)</font></em> Ты, бязгрэшны Госпадзе, захацеў хрышчэньнем Тваім вызваліць сьвет ад граху, але мы ведаем і славім Цябе як Бога і Збавіцеля душ нашых.<br>
<br>
Калі Ты, Госпадзе, прыйшоў у целе на Ярдан, каб асьвяціць ваду слаўным Тваім хрышчэньнем, Ты схіліў галаву Тваю перад Прадвесьнікам і прыняў хрост ад слугі для збаўленьня душ нашых.<br>
<br>
Каб збавіць ад спакусы сьвет, які Ты стварыў, Ты, Госпадзе, прыняў цела ад Чыстае Дзевы і, як Чалавекалюбец, ахрысьціўшыся, вызваліў Адама ад тленнасьці і дараваў прасьвятленьне душам нашым.<br>
<br>
<em><font color="#d00505">(Тон 2)</font></em> Прасьветленая зьзяньнем Духа, ты адкінула дачаснае багацьце і палюбіла нябеснае; сьведчачы сьмела аб веры тваёй, ты пацярпела вялікія мучэньні і, перамогшы імі ворага, спляла сабе пераможны вянец, мучаніца ўсяслаўная.<br>
<br>
Пагасіўшы пажаданьні цела і полымя граху расою Боскага Духа, які садзейнічаў табе, ты, пачэсная, утаймавала зьвяроў пасярод суду і перадала цела тваё на мукі і раны, і гэтым перамагла ворага і спляла сабе пераможны вянец, Тацяна, Богам блаславёная.<br>
<br>
Ні меч, ні агонь, ні раны, ні боль, ні голад і ніякія іншыя цярпеньні не змаглі зьменшыць тваёй любові да Госпада; шукаючы Яго гарачым сэрцам, ты, мучаніца, адкінула ўсё дачаснае, і ўвайшла ў нябесны хорам як нявеста Ўладара́ ўсіх.<br>
<br>
<strong>Слава... цяпер...</strong><br>
<br>
<em><font color="#d00505">(Тон 5)</font></em> Усё зямное стварэньне жахнулася, убачыўшы Цябе, Творча ўсіх, голым ў вадзе, калі Ты прыйшоў прасіць хрышчэньня. Прадвесьнік, поўны страху, ня сьмеў падысьці да Цябе, мора ўцякло, Ярдан павярнуў назад плынь сваю, горы ўскалыхнуліся, і анёльскія хоры ў зьдзіўленьні ўсклікнулі: «Што за цуд! Збавіцель стаіць голы, каб апрануць у збаўленьне чалавека і абнавіць яго!»<br>
<br>
<br>
<strong><font color="#d00505">Вершапесьні</font></strong><br>
<br>
<font color="#d00505"><em>(Тон 6)</em></font> Сёньня разам з прарокам усклікнем Госпаду: «Зьявіўся Ты, Хрысьце Збавіцелю і Творча наш, прасьвятліў сьляпых зьзяньнем Тваім. Блаславёны Ты, Божа, які зьявіўся нам: Слава Табе!»<br>
<br>
<font color="#d00505"><em>Верш.</em></font> Мора ўбачыла і ўцякло, Ярдан пацёк назад.<br>
<br>
Ты даў нам уладу над ворагамі хрышчэньнем Тваім, Слова, і мы славім збавенны провід Твой, споўніўшы які, Ты дабравольна вызваліў чалавека ад першага праклёну. Дзеля гэтага ўсклікаем Табе: «Блаславёны Ты Божа, які зьявіўся нам. Слава Табе!»<br>
<br>
<em><font color="#d00505">Верш.</font></em> Што з табой, мора, што ты ўцякло, чаму ты, Ярдане, пацёк назад?<br>
<br>
Апранутыя ў зьвярыныя скуры пасьля падзеньня Адама, цяпер мы пазбыліся іх хрышэньнем Гасподнім у Ярдане. Дзеля гэтага разам з анёламі славім Яго і клічам: «Блаславёны Ты, Божа наш, які зьявіўся нам. Слава Табе!»<br>
<br>
<strong>Слава... цяпер...</strong><br>
<br>
<em><font color="#d00505">(Тон 6)</font></em> Усхвалім, верныя, веліч Божае спагадлівасьці да нас. Дзеля нашых правінаў Ён, адзіны чысты і нятленны, стаўся чалавекам, прыняў наша ачышчэньне ў Ярдане, асьвяціўшы воды і нас, і скрышыўшы галовы зьмеяў. Дык зачэрпнем ваду з радасьцю, бо ласка Духа нябачна даецца тым, што з вераю бяруць яе ад Хрыста Бога і Збаўцы душ нашых.<br>
<br>
<br>
<font color="#d00505"><strong>Адпушчальныя трапары<br>
<br>
Мучаніцы Тацяны</strong> <em>(тон 2).</em></font> Пайшоўшы ўсьлед за Чыстым Ягнём і Пастырам, ягнё духоўнае, цудоўная мучаніца Хрыстовая Тацяна, узброеная ў знак крыжа, не збаяўшыся бачных і нябачных ворагаў, цалкам перамагла іх і ўвайшла ў нябесную агароджу, дзе няспынна моліцца за нас.<br>
<br>
<strong>Слава... цяпер...</strong><br>
<br>
<font color="#d00505"><strong>Трапар сьвята</strong> <em>(тон 1).</em></font> Калі Ты, Госпадзе, хрысьціўся ў Ярдане, адбылося пакланеньне Тройцы. Голас Айца засьведчыў аб Табе, называючы Цябе любым Сынам; і Дух у выглядзе голуба пацьвердзіў праўдзівасьць гэтых слоў. Хрысьце Божа, які зьявіўся нам і сьвет асьвяціў, слава Табе.