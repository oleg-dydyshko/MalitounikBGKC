<!DOCTYPE HTML><strong><font color="#d00505">12 чэрвеня – сьвятога Анупрэя Вялікага<br>
<br>
ВЯЧЭРНЯ</font></strong><br>
<br>
<font color="#d00505"><em>На </em></font><em><strong><font color="#d00505">«Госпадзе, Цябе клічу»:</font></strong><br>
<br>
<font color="#d00505">(Тон 8)</font></em> Ойча багамудры Анупрэю, ты<br>
адлучыўся ад зямных марнотаў і пайшоў да дасканаласьці, бо жадаў быць з Крыніцаю ўсіх дабротаў, і знайшоў там сапраўдную любоў. Прасьветлены ёю, малітвамі тваімі, блаславёны, выхапі нас з грахоўнай цемры.<br>
<br>
Ойча багамудры Анупрэю, холад начны і жар дня ты цярпеў у надзеі будучых дабротаў. Ты ўмярцьвіў суставы цела твайго і атрымаў у небе жыцьцё, і ўвайшоў з радасьцю ў харомы аглядаць бязьмежную дабрыню Творцы твайго.<br>
<br>
Ойча багамудры Анупрэю, быццам вялікі скарб схаваны ў пустыні, слаўны Пафнут<br>
знайшоў цябе і сьвету расказаў пра твае слаўныя подзьвігі, і ўзбагаціў верных<br>
прыкладамі твайго богапрыемнага жыцьця, пераймальнікамі якога зрабі і нас малітвамі<br>
тваімі.<br>
<br>
<strong>Слава... цяпер...</strong><br>
<br>
<font color="#d00505"><em>Багародзічны.</em></font><em> З</em> вераю прыбягаю пад Тваё покрыва, Багародзіца чыстая: ад напасьцяў, бедаў, благіх пажаданьняў і д’ябальскай злосьці збаў мяне. Ты, Уладарка — глыбіня міласэрнасьці і хадайніца збаўленьня, бо Ты нарадзіла Бога міласэрнага, адзінага шчодрага і добрасардэчнага.<br>
<br>
<font color="#d00505"><em>Крыжабагародзічны.</em></font> Дзева і Маці Твая, Ісусе Ўладару, убачыла, як Ты быў прыбіты да крыжа і прыняў мукі, і ўсклікнула з плачам: «Гора мне, Дзіця маё любае! Як гэта церпіш несправядлівыя мукі Ты, што аздараўляеш людзкія немачы і ад тленнасьці збаўляеш усіх у міласэрнасьці Тваёй?»<br>
<br>
<br>
<font color="#d00505"><strong>Вершапесьні:</strong></font> <em><font color="#d00505">актоіху.</font></em><br>
<br>
<br>
<font color="#d00505"><strong>Адпушчальныя трапары</strong></font><br>
<br>
<strong><font color="#d00505">Трапар</font></strong> <em><font color="#d00505">(тон 1).</font></em> Жаданьнем духоўным ты, багамудры Анупрэю, дасягнуў пустыні і, быццам бесьцялесны анёл, шмат гадоў там пражыў у подзьвігах, пераймаючы прарока Ільлю і Хрысьціцеля. Ты атрымаў Боскія тайны з рук анёлаў, і сёньня разам з імі жывеш у сьветласьці сьвятое Тройцы. Маліся за збаўленьне тых, што шануюць памяць тваю.