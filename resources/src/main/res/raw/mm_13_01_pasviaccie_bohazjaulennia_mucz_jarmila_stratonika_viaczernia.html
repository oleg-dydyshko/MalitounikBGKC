<!DOCTYPE HTML><font color="#d00505"><strong>13 студзеня – пасьвяцьце Богазьяўленьня. Мучанікаў Ярміла і Стратоніка</strong><br>
<br>
<em>(Бярэцца таксама служба сьв. айцоў, замучаных у Раіце, з 14 студзеня)</em><br>
<br>
<strong>ВЯЧЭРНЯ</strong><br>
<br>
<em>На <strong>«Госпадзе, Цябе клічу...»:</strong><br>
<br>
(Тон 4)</em></font> Цудоўная пара, Ярміл слаўны і багамудры Стратонік, вызнаўшы няствораную Тройцу, спакусу мнагабожжа перамаглі многімі ранамі і мучэньнямі і, атрымаўшы вянцы перамогі, моляцца за супакой для ўсяго сьвету і веліч зьмілаваньня.<br>
<br>
Ты, мучаніку Ярміле, быў слугою Слова, выбраным Духам Сьвятым. Праліцьцём крыві ты ўпрыгожыў і асьвяціў тваю дыяканскую вопратку, і перасяліўся да валадарства нябеснага, дзе молішся за тых, што шануюць цябе.<br>
<br>
На загад мучыцеля вас абкідалі каменьнямі, пасьля ўкінулі ў скрыню і ўтапілі ў вадзе. Сьмерцю вашаю вы, адважныя мучанікі, зьнішчылі злоснага ворага, і цяпер прабываце ў радасьці ў небе, дзе моліцеся за ўсіх нас.<br>
<br>
<em><font color="#d00505">(Тон 8)</font></em> Вы, сьвятыя, добра змагаліся і адважна перацярпелі барбарскі напад; забітыя мячамі, вы аддалі душы вашы і, атрымаўшы мучаніцкія вянцы, жывеце цяпер разам з анёламі. Вялікія вашы цярпеньні, большая за іх узнагарода: дык маліцеся за збаўленьне душ нашых.<br>
<br>
Вы, сьвятыя, адкінуўшы дачаснае жыцьцё і ўтаймаваўшы жаданьні цела, былі забітыя мячом за Хрыста і цяпер жывеце разам з анёламі. Маліцеся за збаўленьне душ тых, якія спраўляюць вашу памяць.<br>
<br>
Добра пажыўшы, вы, сьвятыя, удастоіліся мучаніцкай сьмерці і атрымалі вянцы ў небе, дзеля якіх вы за нішто палічылі меч і мукі. Цяпер вы моліцеся за збаўленьне душ нашых.<br>
<br>
<strong>Слава...</strong><br>
<br>
<font color="#d00505"><em>(Тон 8)</em></font> Айцы сьвятыя, вы навучаліся дзень і ноч закону Гасподняга і ўдастоіліся пакаштаваць плоду дрэва жыцьця за вашы мучэньні; маючы сьмеласьць у Бога, які бачыў вашы цярпеньні, выпрасіце для нас у Яго збаўленьне і веліч зьмілаваньня.<br>
<br>
<strong>Цяпер...</strong><br>
<br>
<font color="#d00505"><em>(Тон 8)</em></font> Ты, Госпадзе, каб споўніць усё, што Ты пастанавіў спрадвеку, паклікаў ад кожнага стварэньня слугаў Тваіх сьвятых Тайнаў: ад анёлаў – Габрыэля, ад людзей – Дзеву, ад неба – зорку, ад Ярдану – ваду, у якой Ты зьнішчыў людзкія беззаконьні. Госпадзе, слава Табе!<br>
<br>
<br>
<font color="#d00505"><strong>Вершапесьні</strong></font><br>
<br>
<em><font color="#d00505">(Тон 2)</font></em> Зьзяньне славы Айца зьявілася ў плыні Ярдану, ачышчаючы хрышчэньнем погань душ нашых.<br>
<br>
<font color="#d00505"><em>Верш.</em></font> Мора ўбачыла і ўцякло, Ярдан пацёк назад.<br>
<br>
Прымі з пашанаю, Прароча Яне, Збавіцеля сьвету і ахрысьці Тварца дзеля абнаўленьня людзей.<br>
<br>
<font color="#d00505"><em>Верш.</em></font> Што з табой, мора, што ты ўцякло, чаму ты, Ярдане, пацёк назад?<br>
<br>
Прыйшло прасьвятленьне, зьявілася збаўленьне ў водах Ярданскіх: дык пойдзем усе ачысьціцца і ўславіць Чалавекалюбца.<br>
<br>
<strong>Слава...</strong><br>
<br>
<font color="#d00505"><em>(Тон 8)</em></font> Айцы сьвятыя, вы былі ў гэтым жыцьці быццам анёлы, пастом і ўстрыманасьцю ўтаймаваўшы целы вашы і падпарадкаваўшы іх духу, выконваючы старанна запаветы Гасподнія і стараючыся захаваць першасную красу вобраза. Закончыўшы вашы подзьвігі на зямлі мучаніцкай сьмерцю, вы атрымалі ў небе падвойныя вянцы. Маліце цяпер няспынна Збавіцеля за збаўленьне душ нашых.<br>
<br>
<strong>Цяпер...</strong><br>
<br>
<font color="#d00505"><em>(Тон 8)</em></font> Анёльскія хоры жахнуліся, убачыўшы, як Ты, Збавіцелю, стаў голы ў Ярдане, і, схіліўшы галаву, прыняў хрост ад Яна. Тваім дабравольным зьбядненьнем сьвет узбагаціўся. Госпадзе, слава Табе!<br>
<br>
<br>
<strong><font color="#d00505">Адпушчальныя трапары<br>
<br>
Мучанікаў</font></strong> <em><font color="#d00505">(тон 4).</font></em> Мучанікі Твае, Госпадзе, у цярпеньнях вянцы нятленныя атрымалі ад Цябе, Бога нашага. Маючы сілу Тваю, яны перамаглі мучыцеляў і зьнішчылі дэманаў нікчэмную дзёрзкасьць. Малітвамі іх збаў душы нашы.<br>
<br>
<strong>Слава...<br>
<br>
<font color="#d00505">Трапар айцоў</font></strong> <em><font color="#d00505">(тон 4).</font></em> Божа айцоў нашых, Ты паступаеш з намі з Тваёй заўсёднай лагоднасьцю: не пераставай быць спагадлівым для нас, але малітвамі іх кіруй у супакоі нашым жыцьцём .<br>
<br>
<strong>Цяпер...<br>
<br>
<font color="#d00505">Трапар сьвята</font></strong> <em><font color="#d00505">(тон 1).</font></em> Калі Ты, Госпадзе, хрысьціўся ў Ярдане, адбылося пакланеньне Тройцы. Голас Айца засьведчыў аб Табе, называючы Цябе любым Сынам; і Дух у выглядзе голуба пацьвердзіў праўдзівасьць гэтых слоў. Хрысьце Божа, які зьявіўся нам і сьвет асьвяціў, слава Табе.