<!DOCTYPE HTML><strong><font color="#d00505">13 ліпеня – Сабор арханёла Габрыэля<br>
<br>
ВЯЧЭРНЯ</font></strong><br>
<br>
<em><font color="#d00505">На </font><strong><font color="#d00505">«Госпадзе, Цябе клічу...»:</font></strong><br>
<br>
<font color="#d00505">(Тон 1)</font></em> Габрыэль вялікі, дух, што Бога бачыць тварам у твар, прамяністы і збавенны, узіраецца на Трохсонечнае Сьвятло і разам з усімі нябеснымі сіламі пяе дзіўную песьню хвалы Богу, молячы Яго дараваць душам нашым супакой і багацьце зьмілаваньня.<br>
<br>
Вялікая тайна, анёлам раней няведамая, і перад вякамі скрытая, табе, Габрыэль, адзінаму была давераная. I ты, прыйшоўшы ў Назарэт, абвясьціў яе адзінай Чыстай. Разам з Ёю маліся Богу, каб Ён дараваў душам нашым супакой і багацьце зьмілаваньня.<br>
<br>
Поўны сьветласьці, ты, Габрыэлю слаўны, анёлаў начальніча, чыніш волю і выконваеш загады ўсемагутнага. Збаўляй тых, што з любоўю шануюць цябе, і прасі безупынку Бога дараваць душам нашым супакой і багацьце зьмілаваньня.<br>
<br>
<strong>Слава... цяпер...</strong><br>
<br>
<em><font color="#d00505">(Тон 6)</font></em> Арханёл Габрыэль быў пасланы з неба абвясьціць Дзеве радасную вестку зачацьця Яе. Прыйшоўшы ў Назарэт, ён падумаў у сабе, дзівячыся цуду: «Як гэта здарылася, што Той, каго нябёсы зьмясьціць ня могуць, родзіцца ад Дзевы; Той, хто мае за пасад неба, і зямлю за падножжа для ног Сваіх, у дзявочым улоньні зьмяшчаецца; Той, на якога шасьцікрылыя сэрафімы і шматвокія хэрувімы зірнуць ня сьмеюць, словам адным ад Дзевы цела прыняць захацеў, сам будучы Божым Словам? Дык чаго ж я стаю і не кажу Дзеве: Радуйся, поўная ласкі, Госпад з Табою; радуйся, Чыстая Дзева, Нявеста беззаганная; Радуйся, Маці Жыцьця; блаславёны плод улоньня твайго!»<br>
<br>
<br>
<strong><font color="#d00505">Адпушчальны трапар</font></strong><br>
<br>
<em><font color="#d00505">(Тон 4)</font></em> Нябесных сілаў ваявода, мы недастойныя безустанку молім цябе, каб ты ахінуў нас тваімі малітвамі і пакрыў ценем крылаў духоўнае твае славы, ахоўваючы нас, якія прыбягаем да цябе, клічучы: «Ад бедаў выбаў нас, начальніча вышніх сілаў!»