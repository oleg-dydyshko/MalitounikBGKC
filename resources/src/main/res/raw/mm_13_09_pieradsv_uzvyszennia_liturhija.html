<!DOCTYPE HTML><font color="#d00505"><strong>13 верасьня – Перадсьвяцьце Ўзвышэньня, памяць аднаўленьня царквы Ўваскрасеньня і сьвятога мучаніка Карніла<br>
<br>
ЛІТУРГІЯ<br>
<br>
Трапары<br>
<br>
Перадсьвяцьця Ўзвышэньня</strong> <em>(тон 4)</em>.</font> Жыцьцядайны крыж ласкі Тваёй, які Ты, Госпадзе, дараваў нам, недастойным, прыносім Табе ў маленьні і просім захаваць у супакоі краіну нашую і людзей Тваіх, малітвамі Багародзіцы, адзіны Чалавекалюбча.<br>
<br>
<font color="#d00505"><strong>Аднаўленьня царквы Ўваскрасеньня</strong> <em>(тон 4).</em></font> Як на вышыні хараство небасхілу, так тут на зямлі Ты паказаў красу сьвятога дому славы Тваёй, Госпадзе. Малітвамі Багародзіцы захавай яго на вечныя часы і прымі тых, што няспынна моляцца ў ім, Жыцьцё і Ўваскрасеньне ўсіх.<br>
<br>
<font color="#d00505"><strong>Сьвятога Карніла</strong> <em>(тон 4).</em></font> Як пераймальнік жыцьця апосталаў і намесьнік на іхнім пасадзе, высілкамі тваімі ты, боганатхнёны, ўзьняўся да богасузіраньня. Дзеля гэтага, слова праўды верна прапаведуючы, за веру да крыві пацярпеў ты, сьвятамучаніку Карніле. Малі Хрыста Бога збавіць душы нашыя.<br>
<br>
<font color="#d00505"><strong>Кандак аднаўленьня</strong> <em>(тон 4).</em></font> Царква Твая явілася быццам неба прамяністае, асьвятляючы ўсіх. Дзеля гэтага мы, верныя, стаім у ёй і клічам: «Умацуй гэты дом сьвяты, Уладару!»<br>
<br>
<font color="#d00505"><strong>Кандак перадсьвяцьця</strong> <em>(тон 8).</em></font> Зьявілася нам сёньня з нетраў зямлі збавеннае дрэва, узьнятае з пашанаю рукамі першапастыра пасярод царквы. Увесь сьвет са страхам пакланяецца яму і цалуе яго, усклікаючы: «Сілаю Крыжа Твайго збаў нас, Госпадзе!»<br>
<br>
<br>
<font color="#d00505"><strong>Пракімен</strong> <em>(Пс 92.5, 1).</em></font> Дому Твайму належыцца сьвятасьць, Госпадзе, праз усе дні.<br>
<br>
<font color="#d00505"><em>Верш.</em></font> Госпад пануе, Ён апрануўся ў красу. Апрануўся Госпад у сілу і падперазаўся.<br>
<br>
<br>
<strong><font color="#d00505">Апостал:</font></strong> <em><font color="#d00505">Гбр 3.1-4.</font></em><br>
<br>
<br>
<font color="#d00505"><strong>Алілуя</strong> <em>(Пс 86.2, 3).</em></font> Горад заснаваны на гарах сьвятых: Госпад любіць вароты Сыёну больш за ўсе сялібы Якуба.<br>
<br>
<em><font color="#d00505">Верш.</font></em> Слаўныя рэчы кажуць пра цябе, места Божае.<br>
<br>
<br>
<font color="#d00505"><strong>Евангельле:</strong> <em>Ян 12.25-36.</em><br>
<br>
<br>
<strong>Прычасьнік</strong> <em>(Пс 25.8).</em></font> Госпадзе, я палюбіў красу дому Твайго і месца славы Тваёй. Алілуя, алілуя, алілуя.