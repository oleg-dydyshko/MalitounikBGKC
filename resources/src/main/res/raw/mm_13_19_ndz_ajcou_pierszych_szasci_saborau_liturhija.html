<!DOCTYPE HTML><strong><font color="#d00505">13-19 ліпеня – Нядзеля сьвятых айцоў першых шасьці сабораў<br>
<br>
ЛІТУРГІЯ<br>
<br>
Трапары</font></strong><br>
<br>
<em><font color="#d00505">Трапар нядзельны належнага тону.</font></em><br>
<br>
<strong><font color="#d00505">Трапар айцоў</font></strong> <em><font color="#d00505">(тон 8).</font></em> Ты бясконца слаўны, Хрысьце Божа наш, бо Ты ўстанавіў айцоў нашых сьветачамі на зямлі, і праз іх прывёў нас да веры праўдзівай. Усеміласэрны Госпадзе, слава Табе.<br>
<br>
<strong>Слава...</strong><br>
<br>
<font color="#d00505"><strong>Кандак айцоў</strong> <em>(тон 8)</em>.</font> Апосталаў прапаведаваньне і айцоў навучаньне ўмацавалі веру праўдзівую ў Царкве, і яна, апрануўшыся ў шаты праўды, вытканыя з нябеснага багаслоўя, праўдзіва выясьняе і славіць набожнасьці вялікую тайніцу.<br>
<br>
<strong>Цяпер...</strong><br>
<br>
<br>
<font color="#d00505"><strong>Пракімен</strong></font> <em><font color="#d00505">(Дан 3.26, 27).</font></em> Блаславёны і ўсехвальны Ты, Божа айцоў нашых, і імя Тваё хай славіцца на векі.<br>
<br>
<em><font color="#d00505">Верш.</font></em> Бо справядлівасьць Твая яўная ва ўсім, што Ты ўчыніў для нас.<br>
<br>
<br>
<strong><font color="#d00505">Апостал:</font></strong> <em><font color="#d00505">Гбр 13.7-17.</font></em><br>
<br>
<br>
<strong><font color="#d00505">Алілуя</font></strong> <em><font color="#d00505">(Пс 49.1, 5).</font></em> Бог багоў, Госпад, кліча зямлю ад усходу да захаду.<br>
<br>
<font color="#d00505"><em>Верш.</em></font> Зьбярыце перада мною сьвятых маіх, якія замацавалі запавет мой ахвяраю.<br>
<br>
<br>
<strong>Чытаньне сьвятога Евангельля паводле Мацьвея</strong> <em>(Мц 5.14-19)<br>
<br>
Сказаў Госпад вучням Сваім:</em><br>
<br>
Вы – сьвятло сьвету. Ня можа схавацца места, што стаіць на гары. І, запаліўшы сьвечку, не стаўляюць яе пад судзінаю, але на сьвечніку, каб сьвяціла ўсім у доме. Гэтак няхай вашае сьвятло сьвеціць перад людзьмі, каб яны бачылі вашыя добрыя ўчынкі і ўславілі вашага Айца, што ў небе. Ня думайце, што Я прыйшоў парушыць Закон ці прарокаў; не парушыць прыйшоў Я, але выканаць. Бо сапраўды кажу вам: пакуль не праміне неба і зямля, ніводная ёта ці рыса не праміне з Закону, пакуль ня споўніцца ўсё. Вось жа, хто парушыць адно з гэтых найменшых прыказаньняў і навучыць таго людзей, той найменшым будзе названы ў Нябесным Валадарстве; а хто споўніць і навучыць, той будзе названы вялікім у Нябесным Валадарстве.<br>
<br>
<br>
<font color="#d00505"><strong>Прычасьнік.</strong></font> Хваліце Госпада з нябёсаў, хваліце Яго на вышынях.<br>
<br>
Усклікніце, праведнікі, Госпаду ў радасьці: хвала пасуе праведным. Алілуя, алілуя, аллілуя.