<!DOCTYPE HTML><strong><font color="#d00505">14 лютага – сьвятога і роўнага апосталам Кірылы Філосафа, настаўніка славянаў<br>
<br>
ЛІТУРГІЯ<br>
<br>
Трапары<br>
<br>
Трапар</font></strong> <font color="#d00505"><em>(тон 4).</em></font> Ад пялёнаў ты, багамудры, выбраў сабе мудрасьць за сястру, бачыўшы яе, як сьветлую і чыстую дзеву, і, прыняўшы яе, ты ўпрыгожыў ёю душу і розум свой, і стаўся другім Кірылам, ня толькі па імю, але і розумам.<br>
<br>
<strong><font color="#d00505">Кандак</font></strong> <font color="#d00505"><em>(тон 2).</em></font> Цьвёрдае і боганатхнёнае вучэньне тваё, блаславёны Кірыла, быццам маланка абляцела сьвет і ўсіх прасьвятліла. Ты сеяў слова Божае на поўначы, захадзе, усходзе і поўдні. Цяпер, стоячы сьмела ў прысутнасьці Хрыста, не пераставай маліцца за ўсіх нас.<br>
<br>
<br>
<font color="#d00505"><strong>Пракімен</strong> <em>(Пс 115.6, 3).</em></font> Дарагая ў вачох Госпада сьмерць сьвятых Яго.<br>
<br>
<em><font color="#d00505">Верш.</font></em> Чым адплачу Госпаду за ўсе дабрадзействы Яго.<br>
<br>
<br>
<strong>Чытаньне лісту сьвятога апостала Паўла да Габрэяў</strong> <em>(Гбр 7.26 – 8.2)</em><br>
<br>
Браты, такі нам патрэбны архісьвятар: сьвяты, нязлосны, беззаганны, адлучаны ад грэшнікаў і ўзвышаны панад нябёсы; які ня мае патрэбы, як іншыя архісьвятары, штодня прыносіць ахвяры сьпярша за свае грахі, а пасьля за грахі народу. Бо Ён зрабіў гэта раз назаўсёды, прынёсшы ў ахвяру Сябе. Бо закон стаўляў архісьвятарамі людзей, абцяжаных слабасьцю, а слова прырачэньня, што пасьля закону, паставіла Сына, дасканалага давеку. Галоўнае ж у сказаным ёсьць, што мы маем такога Архісьвятара, які сеў па правай руцэ пасаду Велічы на нябёсах, як слуга сьвятыні і праўдзівай скініі, якую збудаваў Госпад, а не чалавек.<br>
<br>
<br>
<font color="#d00505"><strong>Алілуя</strong> <em>(Пс 111.1, 2</em>).</font> Шчасьлівы муж, які баіцца Госпада і суцяшэньне знаходзіць у запаветах Яго.<br>
<br>
<em><font color="#d00505">Верш.</font></em> Нашчадкі яго будуць магутнымі на зямлі.<br>
<br>
<br>
<strong>Чытаньне сьвятога Евангельля паводле Мацьвея</strong> <em>(Мц 5.14-19)<br>
<br>
Сказаў Госпад вучням Сваім:</em><br>
<br>
Вы – сьвятло сьвету. Ня можа схавацца места, што стаіць на гары. І, запаліўшы сьвечку, не стаўляюць яе пад судзінаю, але на сьвечніку, каб сьвяціла ўсім у доме. Гэтак няхай вашае сьвятло сьвеціць перад людзьмі, каб яны бачылі вашыя добрыя ўчынкі і ўславілі вашага Айца, што ў небе. Ня думайце, што Я прыйшоў парушыць Закон ці прарокаў; не парушыць прыйшоў Я, але выканаць. Бо сапраўды кажу вам: пакуль не праміне неба і зямля, ніводная ёта ці рыса не праміне з Закону, пакуль ня споўніцца ўсё. Вось жа, хто парушыць адно з гэтых найменшых прыказаньняў і навучыць таго людзей, той найменшым будзе названы ў Нябесным Валадарстве; а хто споўніць і навучыць, той будзе названы вялікім у Нябесным Валадарстве.