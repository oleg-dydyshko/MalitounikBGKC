<!DOCTYPE HTML><strong><font color="#d00505">14 красавіка – між сьвятымі айца нашага Марціна Вызнаўцы, папы Рымскага<br>
<br>
ВЯЧЭРНЯ</font></strong><br>
<br>
<em><font color="#d00505">На </font><strong><font color="#d00505">«Госпадзе, Цябе клічу…»:</font></strong><br>
<br>
<font color="#d00505">(Тон 8)</font></em> Як нам да цябе зьвяртацца, Марціне? Як да слаўнага настаўніка правага вучэньня, вярхоўнага і непамыльнага ахоўніка Божых догматаў, шчырага выкрывальніка хлусьні, мужнага абаронцы Слова, узорнага сьвятара, пачэснага цудадзейніка? Маліся за збаўленьне душаў нашых.<br>
<br>
Як нам называць цябе, Марціне? Ракою, поўнаю духоўных водаў, што вечна поіць душы, каб ім прынесьці плод духоўны; ліхтаром, які зьзяе сьвятлом пабожнасьці; гарою, з якой цячэ Боская радасьць; аб’явіцелем Боскіх словаў; выкрывальнікам ерасяў? Маліся за збаўленьне душаў нашых.<br>
<br>
Якім імем уславім цябе, Марціне? Пачэснага сьвятара праўдзівай Скініі; годнага хадайніка між Богам і стварэньнем; чашы, поўнае Боскага пітва; зоркі, што мае Слова жыцьця, якая ўзышла на Захадзе і зазьзяла на Ўсходзе? Маліся за збаўленьне душаў нашых.<br>
<br>
<strong>Слава... цяпер...:</strong><br>
<br>
<em><font color="#d00505">Багародзічны:</font></em> Што можа быць больш цудоўнае за даброты Твае, Дзева, якімі Ты нас абдорваеш? Ты апякуешся ўсімі, вызваляеш ад страсьцяў, адкідаеш напады ворагаў, ахоўваеш ад небясьпекі тых, што шануюць Цябе, Боганявеста, і сунімаеш іхнія цярпеньні. Не пераставай хадайнічаць за нас, Дзева, каб нам атрымаць большую радасьць, і маліся за збаўленьне душаў нашых.<br>
<br>
<em><font color="#d00505">Крыжабагародзічны:</font></em> «Што гэта за страшнае відовішча», – Найсьвяцейшая Дзева і Маці ўсклікнула Госпаду. – «Боль, якога я ня знала пры нараджэньні Тваім, Сыне, востра раніць сэрца маё. Не магу глядзець на Цябе, прыбітага да Крыжа, Сьвятло вачэй маіх! Дык сьпяшайся і ўваскрэсьні, споўніўшы Твой Боскі провід».<br>
<br>
<strong><font color="#d00505">Трапар</font></strong> <em><font color="#d00505">(тон 4).</font></em> Багамудры Марцін, сьвятаначальнік усепачэсны, ты яўна прапаведаваў тое, што праўдзівае, прасьвятліў усіх Боскімі вучэньнямі, і абверг злосную ману. Памятай пра нас, угоднік Хрыстовы, і будзь нам хадайнікам перад Ім, каб нам правесьці ў супакоі жыцьцё нашае.