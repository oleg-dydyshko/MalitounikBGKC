<!DOCTYPE HTML><font color="#d00505"><strong>14 жніўня – Перадсьвяцьце Ўсьпеньня Багародзіцы. Сьвятога прарока Міхея<br>
<br>
ЛІТУРГІЯ<br>
<br>
Трапары<br>
<br>
Трапар перадсьвяцьця Ўсьпеньня</strong> <em>(тон 4).</em></font> Весяліцеся сёньня, людзі, пляскайце ў далоні і, сабраўшыся разам, з любоўю радасна сьпявайце, бо вось зьбіраецца ўзьняцца ў славе ад зямлі на неба Маці Божая, якую мы як Багародзіцу ў песьнях няспынна славім.<br>
<br>
<font color="#d00505"><strong>Прарока Міхея</strong> <em>(тон 2).</em></font> Прарока Твайго, Госпадзе, Міхея памяць спраўляючы, праз яго молім Цябе: збаў душы нашыя.<br>
<br>
<strong>Слава...</strong><br>
<br>
<font color="#d00505"><strong>Кандак перадсьвяцьця Ўсьпеньня</strong> <em>(тон 4).</em></font> Сусьвет, нябачна ўпрыгожаны Духам, радуецца ў слаўнай памяці Тваёй і ўсклікае: «Радуйся, хвала хрысьціянаў!»<br>
<br>
<strong>Цяпер...</strong>