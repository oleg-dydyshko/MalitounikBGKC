<!DOCTYPE HTML><font color="#d00505"><strong>15 верасьня – Пасьвяцьце Ўзвышэньня і сьвятога вялікамучаніка Мікіты<br>
<br>
ВЯЧЭРНЯ</strong><br>
<br>
<em>На <strong>«Госпадзе, Цябе клічу...»:</strong></em></font><br>
<br>
<strong><font color="#d00505">Сьвята Ўзвышэньня </font></strong><em><font color="#d00505">(тон 5).</font></em> Радуйся, жыцьцядайны Крыжу, набожнасьці неадольная сіла, брама райская, верных умацаваньне, Царквы абарона! Табою тленнасьць была зьнішчаная і адмененая, і патаптаная сьмерці ўлада, і мы ўзьняліся ад зямлі да неба. Ты – зброя непераможная, бесаў пераможца, слава мучанікаў, сьвятых сапраўдная краса, прытулак збаўленьня, што дае сьвету веліч зьмілаваньня.<br>
<br>
<em><font color="#d00505">Верш.</font></em> Узьвялічвайце Госпада Бога нашага і пакланяйцеся падножжу Ягонаму, бо Ён сьвяты.<br>
<br>
Радуйся, жыцьцядайны ўсепачэсны Крыжу, якім чалавецтва вызваляецца ад праклёну, існай радасьці знак, узвышаны на выгнаньне ворага. Ты – памочнік нас усіх, уладароў сіла, умацаваньне праведных, сьвятароў слава; знак твой – выбаўленьне ад злога; ты – жазло сілы, што намі кіруе, зброя міру, якую з страхам акружаюць анёлы; Хрыста Бога слава, што дае сьвету веліч зьмілаваньня.<br>
<br>
<em><font color="#d00505">Верш.</font></em> Бог – Уладар наш спрадвеку: Ён учыніў збаўленьне пасярод зямлі.<br>
<br>
Радуйся, сьляпых правадыру, нядужых лекару, уваскрасеньне памёрлых. Ты, Крыжу пачэсны, узьняў нас ад тленнасьці, у якую мы ўпалі; табою праклён быў зьнішчаны і закрасавала нятленнасьць, і мы, зямныя, абагавіліся, а д’ябал быў зьвержаны ўніз. Сёньня бачым цябе ўзвышаным рукамі архісьвятара, хвалім Таго, хто быў узьнесены на табе, і пакланяемся табе, што даеш нам шчодра веліч зьмілаваньня.<br>
<br>
<font color="#d00505"><strong>Вялікамучаніка Мікіты</strong> <em>(тон 1).</em></font> Узброены набожнасьцю, ты, мучаніку Мікіта, стаўся ваяром Хрыста Ўладара ўсіх; і, як некалі магутны Гедэон, перамог войскі чужынцаў мужнасьцю тваёю.<br>
<br>
Усемагутнаю вераю ў Збавіцеля, ты, багамудры мучанік, перамог чужынца-ворага; пацярпеўшы мучэньні, ты навярнуў барбараў да Тварца і Ўладара, і яны набожна ўславілі Яго.<br>
<br>
Пачаткі барбараў ты, мучаніку, прынёс на славу Хрысту; у мучэньнях тваіх ты аказаўся прапаведнікам божым і жыцьцё аддаў за Тройцу. Дзеля гэтага ты, пахвалы годны, атрымаў вянец перамогі і, быццам сьветач ясны, зьзяеш пышна на ўвесь сьвет.<br>
<br>
<strong>Слава...</strong><br>
<br>
<em><font color="#d00505">(Тон 6)</font></em> Мы пазналі цябе, як сьветач сярод мучанікаў, Мікіта, пакутніку Хрыстовы; ты адрокся ад зямных годнасьцяў і ўзьненавідзеў бязбожжа бацькі твайго, скрышыў барбарскіх ідалаў, прыняў мучаніцкую сьмерць і быў ваяром Бога нябеснага. Дык малі Дабрачынца ўсіх быць шчодрым да нас і збавіць душы нашыя.<br>
<br>
<strong>Цяпер...</strong><br>
<br>
<em><font color="#d00505">(Тон 6)</font></em> Прарокаў словы прадвясьцілі сьвятое дрэва крыжовае, якім Адам вызваліўся ад ранейшага сьмяротнага праклёну; сёньня яно ўзвышаецца, і ўсё стварэньне ўзносіць разам з ім голас, просячы ў Бога багацьця зьмілаваньня. Госпадзе, у бязьмежнай міласэрнасьці Тваёй, будзь нам ачышчэньнем і збаў душы нашыя.<br>
<br>
<strong><font color="#d00505">Вялікі пракімен</font></strong> <em><font style="color:#CC0000;">(Пс 113.11, 1-2, 3, 5).</font></em> Бог наш на небе і на зямлі: усё, што схацеў, стварыў Ён.<br>
<br>
<em><font color="#d00505">Верш 1.</font></em> Калі выйшаў Ізраіль з Ягіпту, Дом Якуба ад людзей чужых, Юдэя сталася прытулкам ягоным.<br>
<br>
<em><font color="#d00505">Верш 2.</font></em> Мора ўбачыла і ўцякло, Ярдан пацёк назад.<br>
<br>
<em><font color="#d00505">Верш 3.</font></em> Што з табой, мора, што ты ўцякло; чаму ты, Ярдане, пацёк назад?<br>
<br>
<br>
<strong><font color="#d00505">Вершапесьні</font></strong><br>
<br>
<em><font color="#d00505">(Тон 6)</font></em> Узвышэньне Крыжа Гасподняга заахвочвае ўсё стварэньне славіць укрыжаванага Хрыста і сьвятыя мукі Яго. Умярцьвіўшы на ім таго, хто некалі нас умярцьвіў, у бязьмежнай дабрыні сваёй Ён ажывіў памёрлых, вярнуў ім ранейшую красу і зрабіў годнымі жыцьця ў небе. Дзеля гэтага славім радасна Ягонае імя і ўзьвялічваем Ягоную бязьмежную міласэрнасьць.<br>
<br>
<em><font color="#d00505">Верш.</font></em> Узьвялічвайце Госпада Бога нашага і пакланяйцеся падножжу Ягонаму, бо Ён сьвяты.<br>
<br>
Крыжу сьвяты! Майсей даў нам вобраз твой, калі ў змаганьні з Амалекам рукі падняў да неба. Ты – пахвала верных, умацаваньне мучанікаў, слава апосталаў, перамога праведных і абарона ўсіх сьвятых. Углядаючыся на тваё ўзвышэньне, радуецца ўсё стварэньне, сьвяткуе і славіць Хрыста, які ў вялікай дабрыні сваёй сабраў у адно ўсіх расьцярушаных.<br>
<br>
<em><font color="#d00505">Верш.</font></em> Бог – Уладар наш спрадвеку: Ён учыніў збаўленьне пасярод зямлі.<br>
<br>
Крыжу слаўны! Цябе з радасьцю акружаюць анёльскія хоры, і мы цябе сёньня ўрачыста ўзносім. Ты ж, з волі Божае, узносіш усіх, хто за спажываньне забароненага плоду быў выгнаны з раю і асуджаны на сьмерць. Дзеля гэтага, цалуючы цябе з вераю вуснамі і сэрцам, атрымліваем асьвячэньне і клічам: «Узьвялічвайце Хрыста, усеміласэрнага Бога, і пакланяйцеся Ягонаму Божаму падножжу!»<br>
<br>
<strong>Слава...</strong><br>
<br>
<em><font color="#d00505">(Тон 8)</font></em> Імя тваё, пачэсны мучаніку Мікіта, азначае «пераможца», і ты прапаведаваў Хрыста Бога нашага подзьвігамі тваімі, і перад уладарамі і мучыцелямі вызнаў Яго. Дык не пераставай маліцца Адзінаму Чалавекалюбцу за супакой на сьвеце, за належныя ўлады і ўсіх, што чыняць памяць тваю, каб нам выбавіцца ад усіх бедаў.<br>
<br>
<strong>Цяпер...</strong><br>
<br>
<em><font color="#d00505">(Тон 8)</font></em> Сёньня споўніліся словы прарока Твайго, Божа, Майсея, які сказаў: «Гляньце на Жыцьцё ваша, што перад вашымі вачыма!» Сёньня Крыж узьнімаецца і сьвет вызваляецца ад маны; сёньня ўваскрасеньне Хрыстовае абнаўляецца, і ўся зямля радуецца і, граючы на цымбалах, як некалі Давід, пяе Табе: «Ты, Божа, учыніў збаўленьне пасярод зямлі – крыж і ўваскрасеньне, якім Ты збавіў нас». Добры, чалавекалюбны і ўсемагутны Госпадзе, слава Табе!<br>
<br>
<br>
<font color="#d00505"><strong>Адпушчальныя трапары<br>
<br>
Вялікамучаніка Мікіты</strong></font> <em><font style="color:#CC0000;"><font color="#d00505">(тон 4).</font></font></em> Ты ўзяў з любоўю Крыж Хрыстовы за зброю і выйшаў на змаганьне з ворагамі, і пацярпеў за Хрыста, аддаўшы душу тваю сьвятую Госпаду пасярод агню. Дзеля гэтага ты атрымаў дар ацаленьняў, вялікамучаніку Мікіта. Малі Хрыста Бога за збаўленьне душаў нашых.<br>
<br>
<strong>Слава... цяпер...<br>
<br>
<font color="#d00505">Крыжа</font></strong> <em><font style="color:#CC0000;"><font color="#d00505">(тон 1).</font></font></em> Збаў, Госпадзе, людзей Тваіх і блаславі набытак Твой. Даруй супакой сьвятой Тваёй Царкве і перамогу над усімі нягодамі, і захавай верны Твой народ сілаю Твайго Крыжа.