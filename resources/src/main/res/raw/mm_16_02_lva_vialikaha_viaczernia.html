<!DOCTYPE HTML><strong><font color="#d00505">16 лютага – між сьвятымі айца нашага Льва Вялікага, папы Рымскага<br>
<br>
ВЯЧЭРНЯ</font></strong><br>
<br>
<em><font color="#d00505">На </font><strong><font color="#d00505">«Госпадзе, Цябе клічу...»:</font></strong><br>
<br>
<font color="#d00505">(Тон 8)</font></em> Як цябе назавем, боганатхнёны Льве: галавою Царквы Хрыстовае; вокам набожнасьці, што бачыць духоўнае і крынічыць усім слова жыцьця; Богам напісаны скрутак праўдзівае веры? Маліся за збаўленьне душаў нашых.<br>
<br>
Як я назаву цябе сёньня, цудоўны ойча? Прапаведнікам і непахіснай асноваю праўды? Старшынёй найвышэйшага пачэснага Сабору, правілам і мераю навучаньня, што Нестарава разьдзяленьне і Яўціхава зьліцьцё адсек боганатхнёнымі словамі? Маліся за збаўленьне душаў нашых.<br>
<br>
Як цябе назаву, дзівосны настаўнік? Пераможцам і ўладаром цялесных страсьцяў, што спраўляе духоўную ўладу; посудам Божай спагады, жытлом дасканалай любові, поўным чалавекалюбства да тых што зграшылі, жадаючы іхняга навярненьня? Маліся за збаўленьне душаў нашых.<br>
<br>
<strong>Слава... цяпер...</strong><br>
<br>
<font color="#d00505"><em>Багародзічны.</em></font> Топячыся ў бездані правінаў, да ціхага прыстанішча ўсячыстай малітвы Тваёй, Багародзіца, прыходжу і клічу: «Збаў мяне, працягнуўшы магутную руку слузе Твайму, Усебеззаганная».<br>
<br>
<font color="#d00505"><em>Крыжабагародзічны.</em></font> Убачыўшы ўзьнесенае на крыжы Ягнё, Усебеззаганная Дзева з плачам усклікнула: «Дзіця маё любае, што гэта за новае і дзіўнае зьявішча? Як гэта Ты, што трымаеш усё ў руцэ Тваёй, вісіш, прыбіты целам да дрэва?»<br>
<br>
<br>
<font color="#d00505"><strong>Вершапесьні</strong></font><br>
<br>
<em><font color="#d00505">З Актоіху або Трыёдзі.</font></em><br>
<br>
<br>
<strong><font color="#d00505">Трапар</font></strong><br>
<br>
<em><font color="#d00505">(Тон 8)</font></em> Правай веры настаўнік, набожнасьці прыклад і чысьціні, сьветач сусьветны, Богам натхнёная біскупаў аздоба, Льве мудры: навукаю тваёю ты ўсіх прасьвятліў, жалейка духоўная. Малі Хрыста Бога за збаўленьне душаў нашых.