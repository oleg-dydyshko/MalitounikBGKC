<!DOCTYPE HTML><font color="#d00505"><strong>16 жніўня – Пасьвяцьце Ўсьпеньня і Пакланеньне нерукатворнаму вобразу Госпада нашага Ісуса Хрыста<br>
<br>
ВЯЧЭРНЯ</strong></font><br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу...»:</font></em></strong><br>
<br>
<em><font color="#d00505">(Тон 2)</font></em> Як нам недастойнымі вуснамі ўсхваліць Багародзіцу, больш пачэсную за ўсе стварэньні, сьвяцейшую за хэрувімаў і ўсіх анёлаў, непарушны пасад Уладара, дом, у якім пасяліўся Ўсявышні, збаўленьне сьвету, сьвятыню Бога, які дае верным на памяць аб Ёй веліч зьмілаваньня?<br>
<br>
Якімі дзівоснымі песьнямі праводзілі цябе, Дзева, апосталы Слова, што стаялі вакол Твайго сьмяротнага ложа і ў зьдзіўленьні ўсклікалі: «Палата Ўладара адыходзіць, узьнімаецца Скарбніца сьвятасьці. Адчыніцеся, дзьверы, дайце Браме Божай увайсьці да радасьці, каб няспынна прасіць для сьвету велічы зьмілаваньня».<br>
<br>
Якія духоўныя песьні прынясем сёньня Табе, Усесьвятая? Несьмяротным усьпеньнем Тваім Ты асьвяціла ўвесь сьвет. Ты перайшла да вечнасьці аглядаць красу Ўсемагутнага і разам з Ім як Маці радавацца ў атачэньні анёльскіх хораў і душаў праведных, з якімі разам прасі для нас супакою і велічы зьмілаваньня.<br>
<br>
<em><font color="#d00505">(Тон 8)</font></em> Як нам зямнымі вачыма глядзець на Твой, Хрысьце, вобраз, на які анёльскія хоры ўзірацца ня сьмеюць – поўны зьзяньня боскага сьвятла. Сёньня ён на загад Божы пакідае зямлю няверных і прыходзіць у сталіцу пабожных людзей. Насустрач яму выходзяць уладары і пакланяюцца яму з страхам і вераю.<br>
<br>
Як нам, грэшным, дакрануцца рукамі да Твайго, Слова, вобразу – бязгрэшнага і недаступнага Бога нашага? Хэрувімы заплюшчваюць у трапятаньні вочы свае перад Табою, сэрафімы ня сьмеюць глянуць на славу Тваю, усё стварэньне служыць Табе. Дык не асудзі нас за тое, што недастойна глядзім на вобраз Твой, Хрысьце, і з страхам і вераю цалуем яго.<br>
<br>
Зноў настаў дзень сьвята Ўладара, які, седзячы на вышынях, сёньня наведаў нас яўна Сваёю пачэснаю іконаю. Нябачны для хэрувімаў сёньня стаўся бачным у вобразе Сваім, зробленым невыка́зна ўсячыстай рукою Айца на Ягонае падабенства. Пакланяючыся яму, мы ўсе асьвячаемся.<br>
<br>
<strong>Слава...</strong><br>
<br>
<em><font color="#d00505">(Тон 8)</font></em> Чалавекалюбны Ўладару, вялікая глыбіня Твайго провіду, праз які ўсё стварэньне бласлаўляецца з пакаленьня ў пакаленьне. Ты паслаў Агару вобраз Твайго пачэснага твару як чалавека, – хоць Ты як Бог застаешся нябачным для хэрувімаў – каб мы, гледзячы на яго, загарэліся любоўю да Цябе, які дзеля нас стаўся чалавекам і прыняў пакуты, каб дараваць нам багацьце зьмілаваньня Твайго.<br>
<br>
<strong>Цяпер...</strong><br>
<br>
<em><font color="#d00505">(Тон 8)</font></em> Сёньня хоры дзеваў нябачна стаяць вакол сьмяротнага ложа Дзевы і Маці, і душы праведных атачаюць Уладарку і хваляць Яе. Адныя, замест духмяных алейкаў прыносяць у дары дзявоцтва; іншыя – дабрадзейнасьці і духоўныя сьпевы, бо выпадала Божай Маці як Уладарцы быць у атачэньні тых, што зьзяюць дабрадзейнасьцямі. І мы разам з імі шляхам чыстага жыцьця выйдзем на пахаваньне існай Маці Бога нашага і ў песьнях духоўных уславім Яе.<br>
<br>
<br>
<font color="#d00505"><strong>Вершапесьні</strong><br>
<br>
<em>(Тон 4)</em></font> Не калясьніца вогненная ўзяла Цябе ад зямлі, як некалі Ільлю, але само Сонца справядлівасьці, прыняўшы Тваю ўсячыстую і бязьвінную душу, дала ёй свой супакой; і, пераставіўшы Цябе, Чыстая, надарыла невыказнай радасьцю.<br>
<br>
<em><font color="#d00505">Верш.</font></em> Устань, Госпадзе, ідзі на месца спачынку Твайго, Ты і каўчэг сьвятасьці Тваёй.<br>
<br>
Прыйдзіце, верныя, на сьвята: ушануем сёньня слаўнае перастаўленьне Божай Маці. Вось Яна з радасьцю перадае душу Сваю ў рукі Таго, хто спрадвеку ад Айца зазьзяў, а ў апошнія дні выйшаў з Ейнага ўлоньня – Ісуса Бога нашага, – і моліць Яго за збаўленьне душаў нашых.<br>
<br>
<em><font color="#d00505">Верш.</font></em> Кляўся Госпад Давіду праўдаю і не адступіцца ад яе: «Ад нашчадкаў тваіх пасаджу на пасадзе тваім».<br>
<br>
Вялікі цуд! Тая, што ва ўлоньні Сваім насіла незьмяшчальнага Ўладара, кладзецца ў магілу. Хоры анёлаў з апосталамі з страхам сабраліся на пахаваньне Ейнага пачэснага і богапрыемнага цела, якое Ісус, Сын Яе і Збаўца душаў нашых, узьняў на неба.<br>
<br>
<strong>Слава...</strong><br>
<br>
<em><font color="#d00505">(Тон 6)</font></em> Ты, Госпадзе, уцелавіўся, як захацеў, апрануўся ў нашае ўбоства і явіў веліч добрасардэчнасьці Тваёй, абагавіўшы мяне. Славім Цябе, Чалавекалюбча, у сузіраньні вобразу падабенства Твайго. Даруй слугам Тваім, якія ўзьненавідзелі грэх, бясьпечны ўваход у рай.<br>
<br>
<strong>Цяпер...</strong><br>
<br>
<em><font color="#d00505">(Тон 8)</font></em> Ісус, Сын Твой, Багародзіца, явіў дзьве Свае прыроды, калі памёр як чалавек і ўваскрос як Бог; і Табе, Маці Божая, дазволіў памерці згодна з законамі прыроды, каб няверныя не аспрэчылі дзеяньня Провіду. Ты, Нявеста нябесная, была ўзятая ад зямлі, быццам ад дому Твайго, і перайшла да нябеснай краіны. Паветра асьвяцілася пераходам Тваім, як раней прасьвятлілася зямля Тваім сынараджэньнем. Апосталы ішлі перад Табою, і анёлы ўзьнялі Цябе. Пахаваўшы Тваё ўсячыстае цела і прасьпяваўшы надмагільныя песьні, яны ў страху сказалі: «Гэта справа рукі Ўсявышняга. Ён з Табою, і не пахісьнешся». Дык, усяхвальная Маці, не адыходзь ад нас, якія ўзносім вочы да Цябе, бо мы, людзі Твае і авечкі статку Твайго, імя Тваё клічам і просім, за Тваім заступніцтвам, збаўленьня і велічы зьмілаваньня.<br>
<br>
<br>
<font color="#d00505"><strong>Адпушчальныя трапары<br>
<br>
Трапар вобразу</strong> <em>(тон 2).</em></font> Усячыстаму вобразу Твайму пакланяемся, Добры, просячы прабачэньня правінаў нашых, Хрысьце Божа, бо Ты захацеў дабравольна целам узысьці на крыж, каб вызваліць стварэньні Твае з варожай няволі. Дзеля гэтага мы з удзячнасьцю ўсклікаем Табе: Ты напоўніў радасьцю ўсё, Збавіцелю наш, прыйшоўшы збавіць сьвет.<br>
<br>
<strong>Слава... цяпер...</strong><br>
<br>
<font color="#d00505"><strong>Сьвята</strong></font> <em><font color="#d00505">(тон 1).</font></em> Дзявоцтва захаваўшы ў сынараджэньні Тваім, пасьля сьмерці сьвету не пакінула Ты, Багародзіца: да жыцьця пераставілася Ты, будучы Маці Жыцьця, і малітвамі Тваімі выбаўляеш ад сьмерці душы нашыя.<br>
<br>
<br>
<font color="#d00505"><em>Водпуст.</em></font> Хрыстос праўдзівы Бог наш, які ў невыказным провідзе Сваім, перш як аддаць Сябе на мукі, захацеў пакінуць нам нерукатворны вобраз усесьвятога і богачалавечага твару Свайго, малітвамі найчыстае Свае Маці, чыё ўсьпеньне сёньня радасна сьвяткуем, сьвятых і праведных богаайцоў Якіма і Ганны і ўсіх сьвятых, хай зьмілуецца над намі і збавіць нас, бо Ён добры і Чалавекалюбец.