<!DOCTYPE HTML><font color="#d00505"><strong>16 лістапада – сьвятога апостала і евангеліста Мацьвея<br>
<br>
ЛІТУРГІЯ<br>
<br>
Трапар</strong> <em>(тон 4).</em></font> Пачуўшы кліч Госпада Хрыста, які зьявіўся на зямлі людзям на радасьць, ты ахвотна, пакінуўшы мытню, пайшоў за Ім, і стаўся выбраным апосталам і сусьветным вестуном Евангельля. Дзеля гэтага шануем памяць тваю, боганатхнёны Мацьвею. Малі міласэрнага Бога, каб Ён дараваў адпушчэньне грахоў душам нашым.<br>
<br>
<font color="#d00505"><strong>Кандак</strong> <em>(тон 4).</em></font> Адкінуўшы ярмо мытніцтва, ты прыпрогся да ярма праведнасьці. Як адмысловы купец, ты набыў багацьце, якім ёсьць мудрасьць з вышыні. З таго часу ты стаўся прапаведнікам Слова Праўды і пацяшыцелем сумных, напісаўшы пра судны дзень.<br>
<br>
<br>
<strong><font color="#d00505">Пракімен.</font></strong> Па ўсёй зямлі разышоўся голас іх, і аж да канцоў сьвету словы іх.<br>
<br>
<em><font color="#d00505">Верш.</font></em> Нябёсы абвяшчаюць славу Божую, аб творах рук Ягоных расказвае небасхіл.<br>
<br>
<br>
<font color="#d00505"><strong>Апостал:</strong> <em>1 Кар 4.9-16.</em><br>
<br>
<br>
<strong>Алілуя.</strong></font> Нябёсы абвяшчаюць славу Тваю, Госпадзе, і цуды Твае – хоры сьвятых.<br>
<br>
<em><font color="#d00505">Верш.</font></em> Бог праслаўлены ў мностве сьвятых.<br>
<br>
<br>
<font color="#d00505"><strong>Евангельле:</strong> <em>Мц 9.9-13</em>.<br>
<br>
<br>
<strong>Прычасьнік.</strong></font> Па ўсёй зямлі разышоўся голас іх, і аж да канцоў сьвету словы іх. Алілуя, алілуя, алілуя.