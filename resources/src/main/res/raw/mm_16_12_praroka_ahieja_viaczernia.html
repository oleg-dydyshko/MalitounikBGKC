<!DOCTYPE HTML><strong><font color="#d00505">16 сьнежня – сьвятога прарока Агея<br>
<br>
ВЯЧЭРНЯ</font></strong><br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу...»:</font></em></strong><br>
<br>
<em><font color="#d00505">(Тон 8)</font></em> Сьветласьцю жыцьця і звычаямі ты, усепачэсны, стаў селішчам і адухоўленым хорамам Госпада твайго, і адбудаваў Уладару́ сусьвету сьвятыню, што прыйшла ў заняпад. Прасі Яго, каб тваімі малітвамі Ён дараваў усім веліч зьмілаваньня.<br>
<br>
Ты быў посудам Духа, атрымаўшы і захаваўшы ў сабе прасьвятленьне з нябёсаў, і прадказваючы збавеннае адкупленьне для ўсіх людзей. Малі Яго, просім цябе, малітвамі тваімі дараваць усім нам веліч зьмілаваньня.<br>
<br>
Агорнуты сьветлым зьзяньнем, удастоены найвышэйшага сузіраньня і поўны яснага незаходнага сьвятла, захавай, блаславёны, бясьпечнымі тых, што славяць цябе, і малі Адзінага Госпада дараваць усім веліч зьмілаваньня.<br>
<br>
<strong>Слава... цяпер...</strong><br>
<br>
<font color="#d00505"><em>Багародзічны (тон 8).</em></font> Думкі нячыстыя мае і вусны лісьлівыя, учынкі мае ўсе благія: што мне рабіць, як сустрэць мне Суддзю майго? Уладарная Дзева, малі Сына Твайго, Творцу і Госпада, каб Ён, адзіны Міласэрны, прыняў душу маю ў пакаяньні.<br>
<br>
<em><font color="#d00505">Крыжабагародзічны (тон 8).</font></em> Калі Чыстая Дзева ўбачыла Сына свайго, які даў Сябе прыбіць да крыжа, Яна жаласна заплакала і ўсклікнула: «Гора мне, Дзіця любае! Вось як няўдзячныя людзі адплацілі Табе, хочучы мяне пазбавіць Цябе, Наймілейшы мой».<br>
<br>
<br>
<strong><font color="#d00505">Вершапесьні</font></strong><br>
<br>
<em><font color="#d00505">З актоіха.</font></em><br>
<br>
<br>
<strong><font color="#d00505">Адпушчальны трапар</font></strong><br>
<br>
<em><font color="#d00505">(Тон 2)</font></em> Прарока Твайго, Госпадзе, Агея памяць спраўляючы, праз яго молім Цябе: Збаў душы нашыя.