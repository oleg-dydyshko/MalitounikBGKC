<!DOCTYPE HTML><font color="#d00505"><strong>17 студзеня – пачэснага Антона Вялікага<br>
<br>
ЛІТУРГІЯ<br>
<br>
Трапары<br>
<br>
Трапар</strong> <em>(тон 4).</em></font> Рупліўца Ільлю ва ўсім пераймаючы і ўсьлед за Хрысьціцелем ідучы па правым шляху, ты быў жыхаром пустыні, Антоне, ойча наш, і малітвамі тваімі ўмацоўваў увесь сусьвет. Малі Хрыста Бога збавіць душы нашыя.<br>
<br>
<font color="#d00505"><strong>Кандак</strong> <em>(тон 2).</em></font> Адкінуўшы клопаты сьвету, ты пражыў ціха жыцьцё, пераймаючы ва ўсім Хрысьціцеля. Дзеля гэтага шануем цябе разам з ім, блаславёны Антоне, айцоў сьвятых настаўніку.<br>
<br>
<br>
<font color="#d00505"><strong>Пракімен</strong> <em>(Пс 115.6, 3).</em></font> Дарагая ў вачох Госпада сьмерць сьвятых Яго.<br>
<br>
<em><font color="#d00505">Верш.</font></em> Чым адплачу Госпаду за ўсе дабрадзействы Яго.<br>
<br>
<br>
<strong>Чытаньне лісту сьвятога апостала Паўла да габрэяў </strong><em>(Гбр 13.17-21)</em><br>
<br>
Браты, слухайце настаўнікаў вашых і будзьце ім паслухмянымі, бо яны чуваюць над нашымі душамі і забавязаныя здаць з гэтага справаздачу; дык хай гэта робяць з радасьцю, а не ўздыхаючы, бо гэта не было б карысна для вас. Маліцеся за нас, бо мы перакананыя, што маем чыстае сумленьне, стараючыся ва ўсім паступаць справядліва. Асабліва прашу спрычыніцца, каб я быў хутчэй вернуты вам. Бог жа міру, які сілаю крыві вечнага запавету ўзьняў з мёртвых Вялікага Пастыра авец, Госпада нашага Ісуса, няхай удасканаліць вас у кожнай добрай справе, каб вы заўсёды чынілі Ягоную волю, і рабілі тое, што даспадобы Яму, праз Ісуса Хрыста, якому слава на вякі вечныя. Амін.<br>
<br>
<br>
<font color="#d00505"><strong>Алілуя</strong> <em>(Пс 111.1, 2).</em></font> Шчасьлівы муж, які баіцца Госпада і суцяшэньне знаходзіць у запаветах Яго.<br>
<br>
<em><font color="#d00505">Верш.</font></em> Патомства яго будзе магутным на зямлі.<br>
<br>
<br>
<font color="#d00505"><strong>Евангельле:</strong> <em>Лк 6.17-23а.</em><br>
<br>
<br>
<strong>Прычасьнік.</strong></font> Памяць праведніка жыць будзе вечна, благое весткі ён не збаіцца.