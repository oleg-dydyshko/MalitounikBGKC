<!DOCTYPE HTML><font color="#d00505"><strong>17 студзеня – пачэснага Антона Вялікага<br>
<br>
ВЯЧЭРНЯ</strong><br>
<br>
<em>На <strong>«Госпадзе, Цябе клічу...»:</strong><br>
<br>
(Тон 4)</em></font> Прасьветлены промнямі Духа, ты, ойча Антоне, загарэўся боскім жаданьнем і ўзьняў душу́ сваю да найвышэйшае існае любові; стараючыся зьяднацца з ёю, ты жыў быццам вонках гэтага сьвету, забыўшыся пра цела і кроў, і праводзячы час ва ўстрыманасьці і маўчаньні. Дзеля гэтага ты напоўніўся, як прасіў, вышэйшых дабротаў, і зазьзяў, быццам зорка, што прасьвятляе душы нашыя. <font color="#d00505"><em>(Двойчы)</em></font><br>
<br>
Асьветлены боскім зьзяньнем, ты скрышыў лукі і стрэлы дэманаў ласкаю Боскага Духа, і сваімі вучэньнямі выкрыў іхнюю злосьць і хітрасьці. Ты быў ясным сьветачам для манахаў, красою пустыні, нямоглых выдатным і пачэсным лекарам і вобразам дабрадзейнага жыцьця, ойча Антоне. <font color="#d00505"><em>(Двойчы)</em></font><br>
<br>
Чысты душою і сэрцам, зямны анёл, чалавек нябесны, настаўнік чысьціні, прыклад устрыманасьці, ты, Антоне, цяпер жывеш з тваім Уладаром і пяеш нязмоўкна хвалу Яму разам з анёламі, сьвятымі айцамі і мучанікамі. Ад лютых бедаў і правінаў ахоўвай тых, што спраўляюць сьвятую памяць тваю. <font color="#d00505"><em>(Двойчы)</em></font><br>
<br>
<strong>Слава...</strong><br>
<br>
<font color="#d00505"><em>(Тон 6)</em></font> Ты захаваў у сабе непашкоджаным вобраз Божы, узнёсшы розум да Ўладара над згубнымі страсьця́мі, каб разам з Ім узысьці на вышыню. Ты прымусіў сваю прыроду да паслушэнства, падапара́дкаваў горшае лепшаму, і цела зрабіў слугою духа. Таму ты явіўся вяршыняю манахаў, грамадзя́нінам пустыні, добрым настаўнікам, вядомым правілам дабрадзейнасьцяў. І цяпер на нябёсах, не як у люстры, але сапраўды, ойча наш Антоне, бачыш Сьвятую Тройцу, і молішся за тых, што з вераю і любоўю шануюць цябе.<br>
<br>
<strong>Цяпер...</strong><br>
<br>
Хто Цябе не назаве шчасьліваю, Найсьвятая Дзева, хто ня будзе славіць, Чыстая, мацярынства Тваё? Адзінародны Сын, што спрадвеку зазьзяў ад Айца, ад Цябе, прыня́ўшы цела, у невыказны спосаб нарадзіўся. Праўдзівы Бог, Ён стаўся праўдзівым чалавекам дзеля нас, непадзельны на дзьве асобы, але ў дзьвюх нязьлітных прыродах пазнавальны. Малі Яго, Чыстая і Блаславёная, даць зьмілаваньне душам нашым.<br>
<br>
<br>
<strong>Чытаньне кнігі Мудрасьці</strong><br>
<em>(Мудр 3.1-10)</em><br>
<br>
Душы праведных у руцэ Бога, і му́ка не кране іх. Вачам неразумных здавалася, што яны памерлі, іхняе перастаўленьне ўважалася за няшчасьце, і адыход іх ад нас – за згубу; але яны прабываюць у супакоі. Бо, хоць паводле людзкога разуменьня іх сустрэла кара, надзея іх поўная несьмяротнасьці. Пацярпеўшы крыху, яны зазна́юць вялікіх дабрадзействаў. Бог іх дасьведчыў і знайшоў годнымі Сябе. Ён іх вы́прабаваў, як золата ў горне і прыняў іх, як цэлапальную ахвяру. У дзень іхняга наведаньня яны зазьзяюць і рассыплюцца, быццам іскры па іржышчы. Будуць судзіць плямёны і панаваць над народамі, і Госпад будзе ўладаром іхнім давеку. Тыя, што спадзяваліся на Яго, зразумеюць праўду, верныя ў любові будуць з Ім прабываць. Бо ласка і міласэрнасьць Ягоная для сьвятых Яго, і Ён наведае выбраных Сваіх.<br>
<br>
<br>
<strong>Чытаньне кнігі Мудрасьці</strong><br>
<em>(Мудр 5.15 – 6.3)</em><br>
<br>
Праведнікі вечна жыць будуць, і іхняя ўзнагарода ў Госпада, і Ўсявышні будзе клапаціцца пра іх. Дзеля гэтага яны атрымаюць карону славы і вянец красы з рукі Госпада. Ён іх пакрые правай рукою Сваёй, і будзе ахоўваць іх плячом Сваім. За зброю возьме зайздросную любоў Сваю, і ўзброіць стварэньне на пакараньне ворагаў. Апранецца ў панцыр справядлівасьці, і шаломам Ягоным будзе суд бесстароньні. За шчыт непераможны возьме Сабе сьвятасьць, і навострыць, быццам меч, гнеў суровы. І разам з Ім увесь сьвет пойдзе на бой супраць бяздумных. Паляцяць з хмараў стрэлы маланак, паімчацца да мэты, быццам з нацягнутага луку; і прашчы будуць шпурляць град гневу. Воды марскія ўзбурацца супраць іх, і рэкі затопяць іх бязьлітасна. Уздымецца супраць іх дух Магутнасьці і, быццам бура, іх паразьвявае. Так беззаконьне спустошыць зямлю, а нікчэмнасьць разбурыць пасады моцных. Дык слухайце, уладары, і разумейце! Навучыцеся, суддзі ўсіх канцоў зямлі! Зважайце, начальнікі многіх, што хваліцеся вялікім лікам вашых падданых! Ад Госпада дадзеная вам улада, і сіла – ад Усявышняга.<br>
<br>
<br>
<strong>Чытаньне кнігі Мудрасьці</strong><br>
<em>(Мудр 4.7-15)</em><br>
<br>
Праведнік, хоць бы і памёр заўчасна, знойдзе супакой. Старасьць ягоная пачэсная не даўгалецьцем, яна ня мерыцца лікам гадоў; сівізна ягоная – мудрасьць, а мера старасьці – жыцьцё беззаганнае. Ён быў даспадобы Богу, знайшоў міласьць у Яго і, жывучы сярод грэшнікаў, быў забра́ны, каб злосьць не сапсавала думкі ягонай, і няшчырасьць не зьвяла́ душы ягонай. Бо прывабнасьць злога засланяе добрае, і бура пажа́длівасьцяў зацямняе правы розум. Дасягнуўшы рана дасканаласьці, ён шмат перажыў, бо душа яго была мілая Богу, і таму Ён пасьпяшыў забраць яго з благога асяроддзя. А людзі бачылі гэта і не разумелі, і ня ўзялі сабе гэтага да сэрца, што міласэрнасьць і ласка Ягоная з выбранымі Ягонымі, і провід Ягоны з сьвятымі Яго.<br>
<br>
<br>
<strong>Вершапесьні</strong><br>
<br>
<em><font color="#d00505">(Тон 5)</font></em> Радуйся, ойча Антоне, што быў залічаны на вышынях да нябесных хораў: навучыўшыся дабрадзейнасьцяў, ты жыў на зямлі як анёл, явіўся чыстым і беззаганным люстрам, што зьзяе промнямі Духа Сьвятога. Навучаны і прасьветлены Боскім сьвятлом Хрыстовым, ты бачыў і прадказваў тое, што мела быць. Малі Яго цяпер даць душам нашым веліч зьмілаваньня.<br>
<br>
<em><font color="#d00505">Верш.</font></em> Дарагая перад Госпадам сьмерць сьвятых Яго.<br>
<br>
Радуйся, посьнікаў правадыр і непераможны змагар: адсекшы карані страсьцяў і супрацівіўшыся нападам дэманаў, ты паказаў усім іхнюю слабасьць і душагубную хітрасьць, і явіў Крыжа Хрыстовага сілу. Падперазаўшыся ёю, ты перамог усіх, што адмаўлялі боскае прыйсьце ў целе Хрыста. Малі Яго даць зьмілаваньне душам нашым.<br>
<br>
<em><font color="#d00505">Верш.</font></em> Шчаслівы муж, які баіцца Госпада і ў запаветах Ягоных знаходіць суцяшэньне.<br>
<br>
Сьветлы і непахісны стоўп дабрадзейнасьцяў, хмара, што ацяняе тых, што ў пустыні, ты быў настаўнікам тых, што ідуць ад зямлі да неба і да сузіраньня Бога. Крыжом ты, богаблаславёны, разьдзяліў мора страсьцяў, перамог духоўнага Амалека, знайшоў бесьперашкодны шлях на неба і нятленнай спадчыны. Стоячы разам з анёламі перад пасадам Хрыста, малі Яго даць душам нашым веліч зьмілаваньня.<br>
<br>
<strong>Слава...</strong><br>
<br>
<font color="#d00505"><em>(Тон 8)</em></font> Шануем цябе, ойча Антоне, як духоўнага настаўніка, бо мы навучыліся ад цябе хадзіць па правым шляху. Шчасьлівы ты, бо, паслужыўшы верна Хрысту, і разьбіўшы варожую сілу, ты стаўся суразмоўцам анёлаў і суўдзельнікам Паўла Тыбэйскага. Разам з імі маліся Госпаду, каб Ён дарава́ў душам нашым веліч зьмілаваньня.<br>
<br>
<strong>Цяпер...</strong><br>
<br>
Чыстая Дзева, што Бога ў целе невыказна зачала́, Маці Бога ўсявышняга, прымі маленьні слугаў Тваіх, Усячыстая, дай ачышчэньне ад правінаў і, выслухаўшы малітвы слугаў Тваіх, маліся за збаўленьне душаў нашых.<br>
<br>
<br>
<font color="#d00505"><strong>Адпушчальныя трапары</strong></font><br>
<br>
<em><font color="#d00505">(Тон 4)</font></em> Рупліўца Ільлю ва ўсім пераймаючы і ўсьлед за Хрысьціцелем ідучы па правым шляху, ты быў жыхаром пустыні, Антоне, ойча наш, і малітвамі тваімі ўмацоўваў увесь сусьвет. Малі Хрыста Бога збавіць душы нашыя.<br>
<br>
<strong>Слава... цяпер...</strong><br>
<br>
Тайна, спрадвеку ўкрытая і анёлам няведамая, праз Цябе, Багародзіца, тым, што жывуць на зямлі, сталася яўнаю: Бог прыняў цела ад Цябе, спалучыўшы ў Сабе без зьліцьця дзьве прыроды і пацярпеўшы дзеля нас дабравольна на крыжы, уваскрасіў ім першастворанага і выбавіў ад сьмерці душы нашыя.