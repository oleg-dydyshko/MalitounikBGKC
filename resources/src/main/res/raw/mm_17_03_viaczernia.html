<!DOCTYPE HTML><strong><font color="#d00505">17 сакавіка – Аляксея, чалавека Божага<br>
<br>
ВЯЧЭРНЯ</font></strong><br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу…»:</font></em></strong><br>
<br>
<em><font color="#d00505">(Тон 1)</font></em> Мы пазналі цябе, як чалавека Божага ня толькі па імю, але на справе: выбраўшы тут на зямлі беднасьць і прыцясьненьні, ты зазьзяў дабрадзейнасьцямі і цудамі, якімі ты ўмацоўваў верных. Цяпер маліся, каб душам нашым атрымаць супакой і веліч зьмілаваньня.<br>
<br>
Расою любові ты, Аляксей, патушыў гарачыя пажаданьні цялесныя, пабожна памяняў шлюбны хорам на жабрачае жыцьцё, і, адкінуўшы дачасныя асалоды, стаўся падобны да анёлаў. Разам з імі маліся, каб душам нашым атрымаць супакой і веліч зьмілаваньня.<br>
<br>
Ты, мудры, прабываў непазнаны і зьневажаны перад варотамі дому высакародных бацькоў тваіх, і доўгі час пераносіў зьдзекі ад уласных слугаў. Памёршы, ты аб’явіўся ўсім цудамі, ацаляючы многіх, і выганяючы духаў нячыстых.<br>
<br>
<strong>Слава… цяпер…:</strong><br>
<br>
<em><font color="#d00505">Багародзічны:</font></em> Немачную душу маю, апанаваную лютымі страсьцямі, ацалі, Усесьвятая, што нарадзіла Лекара і Збаўцу ўсіх Хрыста, які ацаляе ўсялякую рану, нанесеную злосьцю ворага, і ад сьмерці выбаўляе нас.<br>
<br>
<font color="#d00505"><em>Крыжабагародзічны:</em></font> Калі беззаганная Авечка і Ўладарка ўбачыла Ягнё сваё на крыжы, бяз выгляду і красы, яна з плачам усклікнула: «Гора мне, дзе падзелася дабрыня Твая, дзе прыгажосьць, дзе краса вобразу Твайго, Сыне наймілейшы мой?»<br>
<br>
<br>
<strong><font color="#d00505">Трапар</font></strong> <em><font color="#d00505">(тон 4).</font></em> Узьняўшыся да вышыняў дабрадзейнасьці і ачысьціўшы розум, ты, Аляксей блаславёны, асягнуў жаданую мэту: ўпрыгожыўшы бясстраснасьцю жыцьцё сваё, ты з чыстым сумленьнем, падобна анёлу, прабываў у малітве і пасьце, і зазьзяў, быццам сонца, на ўвесь сьвет.<br>
<br>
<strong><font color="#d00505">Кандак</font></strong> <em><font color="#d00505">(тон 2).</font></em> Дом бацькоў маючы за чужы, ты пасяліўся ў ім пад выглядам жабрака і, пераставіўшыся, атрымаў вянец славы, Аляксею, чалавеку Божы. Для людзей і анёлаў ты быў дзіўным сьветачам на зямлі.