<!DOCTYPE HTML><strong><font color="#d00505">17 жніўня – пасьвяцьце Ўсьпеньня і сьвятога мучаніка Мірона<br>
<br>
ВЯЧЭРНЯ</font></strong><br>
<br>
<font color="#d00505"><em>На </em></font><strong><font color="#d00505"><em>«Госпадзе, Цябе клічу...»:</em></font></strong><br>
<br>
<font color="#d00505"><em>(Тон 4)</em></font> Ты, Багародзіца, што зачала Жыцьцё, паміраеш паводле законаў прыроды і воляю Таго, хто прыняў цела ад Цябе, пераходзіш ад зямлі да неба. Дзеля гэтага апосталы, што сабраліся з усіх куткоў зямлі на пахаваньне Тваё, стоячы перад Табою, так Цябе ў песьнях усхвалілі: «Радуйся, духоўны Пасадзе Ўладара ўсіх і пачэсная Скарбніца сьвятасьці, адзіная Маці Збаўцы душаў нашых!»<br>
<br>
Пачэснага Сьвятла ахоўнікі, сьветачы, што разагналі ноч шматбожжа, апосталы Збаўцы ўбачылі, як Ты, блаславёная Багародзіца – Хмара боская, з якое зазьзяла незаходнае Сьвятло, – на хмары пераходзіш ад зямлі да сусьветнай радасьці, і адыходнымі песьнямі правялі да жыцьцядайнай магілы Цябе, Надзея ўсіх.<br>
<br>
Хай сьвяткуе набожна ўсё стварэньне, бо вось Уладарка ўсіх перайшла да духоўнага валадарства, каб панаваць разам з Уладаром усяго. Праз Яе валадарства пякельнае было разбуранае, і мы былі ўзьнесеныя ад зямлі і сталіся дастойнымі жыць разам з анёламі. Патрыярхі, прарокі і мучанікі з апосталамі сабраліся на Яе ўсьпеньне.<br>
<br>
<font color="#d00505"><strong>Мучаніка Мірона</strong></font> <em><font color="#d00505">(тон 2).</font></em> Калі нязбожны закалот разгарэўся ва ўсёй краіне, ты, блаславёны, загарэўся духам і прапаведаваў Слова, якое ў дабрыні Сваёй апранулася ў цела ад Дзевы Божай нявесты. За гэта, умацаваны ласкаю, ты пацярпеў лютыя і вялікія катаваньні агнём аж да сьмерці.<br>
<br>
Калі нягодны вораг хацеў ласкавымі і лісьлівымі словамі аблутаць твой розум, ты мужна супрацівіўся яму і пацярпеў вялікія пакуты, якія прывялі цябе, дастойны і годны пахвалы Міроне, да безбалеснага супакою, нябеснага валадарства і вечнай асалоды.<br>
<br>
Калі цябе вораг біў бязьлітасна і хацеў закатаваць сьвятое цела тваё, мучаніку Міроне, ты ўзіраўся на Хрыста, які працягнуў табе руку боскай дапамогі. Ты скончыў пачэсна жыцьцё сваё як пакутнік і атрымаў пашану і гонар.<br>
<br>
<strong>Слава... цяпер...</strong><br>
<br>
<em><font color="#d00505">(Тон 2)</font></em> Вышэйшая за нябёсы, слаўнейшая за хэрувімаў, больш пачэсная за ўсе стварэньні, што дзеля чысьціні сваёй сталася скарбніцай Вечнага, сёньня аддае сваю ўсесьвятую душу ў рукі Сына свайго. Усё стварэньне радуецца разам з Ёю, і багацьце зьмілаваньня даецца ўсім нам.<br>
<br>
<br>
<font color="#d00505"><strong>Вершапесьні</strong></font><br>
<br>
<em><font color="#d00505">(Тон 2)</font></em> Боскія апосталы, што праводзілі Тваё богапрыемнае цела, усклікнулі: «Куды Ты сёньня адыходзіш, Уладарка?»<br>
<br>
<em><font color="#d00505">Верш.</font></em> Устань, Госпадзе, ідзі на месца спачынку Твайго, Ты і каўчэг сьвятасьці Тваёй.<br>
<br>
Прыйдзіце, народжаныя на зямлі, зробім сёньня хор, каб уславіць перастаўленьне Багародзіцы.<br>
<br>
<font color="#d00505"><em>Верш.</em></font> Кляўся Госпад Давіду праўдаю і не адступіцца ад яе: «Ад нашчадкаў тваіх пасаджу на пасадзе тваім».<br>
<br>
Зямля блаславілася Тваім, Багародзіца, пахаваньнем і паветра Тваім дзівосным узыходжаньнем асьвяцілася, калі Ты памерла паводле законаў прыроды.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 2)</em></font> Усячыстая Дзева і Маці Таго, каго Айцец успадабаў і каму прысьвяціў Яе дзеля нязьлітнага зьяднаньня, сёньня аддае сваю ўсячыстую душу Тварцу і Богу. Нябесныя сілы набожна сустракаюць Яе, і вось у жыцьцё ўваходзіць Маці Жыцьця, Сьвечка недасяжнага Сьвятла, надзея верных і збаўленьне душаў нашых.<br>
<br>
<br>
<strong><font color="#d00505">Адпушчальныя трапары<br>
<br>
Мучаніка Мірона</font></strong> <em><font color="#d00505">(тон 4).</font></em> Мучанік Твой, Госпадзе, Мірон у цярпеньнях вянец нятленны атрымаў ад Цябе, Бога нашага: маючы сілу Тваю, ён перамог мучыцеляў і зьнішчыў дэманаў нікчэмную дзёрзкасьць. Малітвамі яго збаў душы нашыя.<br>
<br>
<strong>Слава... цяпер...</strong><br>
<br>
<font color="#d00505"><strong>Сьвята</strong> <em>(тон 1).</em></font> Дзявоцтва захаваўшы ў сынараджэньні Тваім, пасьля сьмерці сьвету не пакінула Ты, Багародзіца: да жыцьця пераставілася Ты, будучы Маці Жыцьця, і малітвамі Тваімі выбаўляеш ад сьмерці душы нашыя.