<!DOCTYPE HTML><strong><font color="#d00505">17 сьнежня – сьвятога прарока Данілы і трох юнакоў Ананіі, Азарыі і Місаіла<br>
<br>
ЛІТУРГІЯ</font></strong><br>
<br>
<font color="#d00505"><strong>Трапары</strong><br>
<br>
<em>(Тон 2)</em></font> Магутная сіла веры: дзякуючы ёй тры сьвятыя юнакі пасярод полымя, быццам у вадзе крынічнай, радуюцца; і Даніла прарок сярод львоў, быццам пастыр сярод авечак сваіх. Малітвамі іх, Хрысьце Збавіцелю, збаў душы нашыя.<br>
<br>
<font color="#d00505"><strong>Кандак Данілы</strong> <em>(тон 3).</em></font> Прасьветленае Духам сэрца тваё сталася ўмяшчальніцаю сьветлага прароцтва, і ты бачыў тое, што мелася здарыцца ў далёкай будучыні, быццам сёньня. Укінуты ў яму, ты львоў утаймаваў. Дзеля гэтага мы шануем цябе, слаўны і блаславёны прароча Даніла.<br>
<br>
<font color="#d00505"><strong>Кандак трох юнакоў</strong> <em>(тон 6).</em></font> Вы, тройчы блаславёныя юнакі, узброеныя невымоўнай сілаю Божаю, не пакланіліся рукатворнаму вобразу і праславіліся ў вогненным выпрабаваньні. Сярод нясьцерпнага полымя вы клікалі Бога, кажучы: «Сьпяшайся, Шчодры, прыйдзі хутка на дапамогу нам, бо Ты, Міласэрны, калі хочаш, можаш усё».