<!DOCTYPE HTML><font color="#d00505"><strong>17 сьнежня – сьвятога прарока Данілы і трох юнакоў Ананіі, Азарыі і Місаіла<br>
<br>
ВЯЧЭРНЯ</strong><br>
<br>
<em>На <strong>«Госпадзе, Цябе клічу...»:</strong></em><br>
<br>
<strong>Прарока Данілы</strong> <em>(тон 4).</em></font> Даніла, дзівосны прарок, зрабіў сэрца сваё чыстым жыльлём Духа. Прасьветлены Ім, і атрымаўшы дар прароцтва, ён прадвяшчае будучыню і дае разгадку тайных сноў беззаконных цароў.<br>
<br>
Ты, цудоўны прарок, умацаваў цела сваё неаслабным пастом, і зрок твой быў заўсёды скіраваны да ўсядобрага Бога. Укінуты сярод дзікіх львоў, ты заткнуў іхнія пашчы і застаўся цэлым сілаю Таго, хто слаўна чыніць усё – Збавіцеля душаў нашых.<br>
<br>
Ты, пачэсны прарок, бачыў праведнага Суддзю, які сядзеў на пасадзе ў атачэньні анёлаў. Уражаны страшным відзе́ньнем, ты напісаў для будучых пакаленьняў пра другое прыйсьце ўцелаўлёнага Бога нашага.<br>
<br>
<font color="#d00505"><strong>Трох юнакоў</strong></font> <em><font color="#d00505">(тон 4).</font></em> Вы, блаславёныя, былі руплівымі ў выкананьні Божых законаў, не апагніліся агіднымі стравамі, але захавалі, быццам цудоўную кветку, што ня вяне, нутрану́ю прыгажосьць, дабрыню нятленнай душы, і чысьціню цялесную. Таму Ўладар праславіў вас, як Сваіх угоднікаў.<br>
<br>
Загарэўшыся Боскім агнём, пачэсныя юнакі за нішто палічылі агонь. Асьвежаныя расою, яны, быццам сьветлы анёльскі хор, пяялі славу Богу. І Даніла, пачэсны прарок, бачыўшы непрамінальнае валадарства Хрыстовае, радаваўся.<br>
<br>
Мучыцелі здумеліся з мудрасьці тваіх, годны подзіву Даніла, слоў і з розуму юнакоў. Таму іх паставілі кіраваць халдэйскай дзяржаваю. Іхнім дабарадзейнасьцям, чысьціні жыцьця, і паўстрымлівасьці дзівіўся тыран.<br>
<br>
<strong>Слава...</strong><br>
<br>
<font color="#d00505"><em>(Тон 2)</em></font> Сёньня сабраў нас – багатых і ўбогіх, прыхадняў і хатніх, – у духу прарок Даніла на бяседу дабрадзейнасьцяў і на чашу духоўную, з якой ліецца вада пабожнасьці і ласка Духа Сьвятога. Бо гэты вось прарок, быццам ясны сьветач, перамог няволю асірыйскую, і зачыніў пашчы дзікім зьвяром. Усхвалім разам з ім і трох юнакоў, прыродаю цялесных, але больш цьвёрдых за золата, бо агонь у пе́чы не растапіў іх. Хай жа Госпад, які прывёў нас да гэтых дзён, малітвамі іх дасьць нам дажыць да пачэснага дня нараджэньня Хрыстовага, даючы ачышчэньне грахоў і веліч зьмілаваньня.<br>
<br>
<strong>Цяпер...</strong><br>
<br>
<font color="#d00505"><em>(Тон 2)</em></font> У чаканьні Хрыстовага нараджэньня, пойдзем у духу разам з мудрацамі за зоркаю, і разам з пастушкамі ўсклікнем: «Прыходзіць Збаўленьне для людзей з дзявочага ўлоньня і кліча ўсіх верных».<br>
<br>
<br>
<font color="#d00505"><strong>Вершапесьні</strong></font><br>
<br>
<em><font color="#d00505">З актоіху</font>.</em><br>
<br>
<strong>Слава... цяпер...</strong><br>
<br>
<font color="#d00505"><em>(Тон 6)</em></font> Даніла, муж жаданьняў духоўных, бачыў Цябе, быццам камень, што без рукі быў адсечаны, і прадказаў бясьсеменнае нараджэньне Тваё, Госпадзе, Слова, што прыняла цела ад Дзевы, нязьменны Божа і Збавіцелю душ нашых.<br>
<br>
<br>
<font color="#d00505"><strong>Адпушчальны трапар</strong></font><br>
<br>
<em><font color="#d00505">(Тон 2)</font></em> Магутная сіла веры: дзякуючы ёй тры сьвятыя юнакі пасярод полымя, быццам у вадзе крынічнай, радуюцца; і Даніла прарок сярод львоў, быццам пастыр сярод авечак сваіх. Малітвамі іх, Хрысьце Збавіцелю, збаў душы нашыя.