<!DOCTYPE HTML><strong><font color="#d00505">18-24 студзеня – Нядзеля перад Нараджэньнем Госпада нашага Ісуса Хрыста – Нядзеля сьвятых айцоў</font></strong><br>
<br>
<font color="#d00505"><strong>ЛІТУРГІЯ<br>
<br>
Трапары<br>
<br>
Трапар нядзельны</strong> <em>належнага тону.</em></font><br>
<br>
<em><font color="#d00505">Толькі 20-23 сьнежня:</font></em><br>
<font color="#d00505"><strong>Трапар перадсьвяцьця Раства</strong> <em>(тон 4).</em></font> Бэтлееме, рыхтуйся; адчыніся, раю; красуйся, Эўфрата, бо вось дрэва жыцьця зацьвітае ў пячоры ад Дзевы: улоньне Яе сталася раем духоўным, у якім прарос Божы парастак, ад якога спажыўшы, жыць будзем, а не памрэм як Адам. Хрыстос родзіцца, каб раней упалы вобраз узьняць.<br>
<br>
<em><font color="#d00505">Толькі 24 сьнежня:</font></em><br>
<font color="#d00505"><em>(Тон 4)</em></font> Марыя, маючы ва ўлоньні Сваім бяз семя Зачатага, пайшла разам з Язэпам на перапіс у Бэтлеем, бо была з дому Давідавага. Надышоў час радзіць Ёй і нідзе не знайшлося месца для Яе. І вось пячора сталася сьветлым хорамам Каралевы. Хрыстос родзіцца, каб раней упалы вобраз узьняць.<br>
<br>
<font color="#d00505"><strong>Трапар айцоў</strong> <em>(тон 2).</em></font> Магутная сіла веры: дзякуючы ёй тры сьвятыя юнакі сярод полымя, быццам у вадзе крынічнай, радуюцца; і Даніла прарок сярод ільвоў, быццам пастыр сярод авечак сваіх. Малітвамі іх, Хрысьце Збавіцелю, збаў душы нашыя.<br>
<br>
<strong>Слава...</strong><br>
<br>
<font color="#d00505"><strong>Кандак айцоў</strong></font> <em><font color="#d00505">(тон 6).</font></em> Не пакланіўшыся рукатворнаму вобразу, узброеныя невымоўнай сілаю Божаю, вы, тройчы блаславёныя юнакі, праславіліся ў вогненным выпрабаваньні. Пасярод нясьцерпнага полымя вы клікалі Бога, кажучы: «Сьпяшайся, Шчодры, прыйдзі хутка на дапамогу нам, бо Ты, Міласэрны, калі хочаш, можаш усё».<br>
<br>
<strong>Цяпер...<br>
<br>
<font color="#d00505">Кандак перадсьвяцьця</font></strong> <font color="#d00505"><em>(тон 3).</em></font> Сёньня Дзева ідзе ў невыказны спосаб радзіць у пячоры спрадвечнае Слова: сьвяткуй, сусьвет, і разам з анёламі і пастухамі слаў спрадвечнага Бога, што, як дзіця малое, на сьвет прыходзіць.<br>
<br>
<br>
<font color="#d00505"><strong>Пракімен</strong></font> <em><font color="#d00505">(Дан 3.26, 27).</font></em> Блаславёны і ўсяхвальны Ты, Божа айцоў нашых, і імя Тваё хай славіцца на векі.<br>
<br>
<font color="#d00505"><em>Верш.</em></font> Бо справядлівасьць Твая яўная ва ўсім, што Ты зрабіў для нас.<br>
<br>
<br>
<font color="#d00505"><strong>Апостал:</strong></font> <em><font color="#d00505">Гбр 11.9-10; 32-40.</font></em><br>
<br>
<br>
<font color="#d00505"><strong>Алілуя</strong></font> <em><font color="#d00505">(Пс 98.56; 33.18).</font></em> Майсей і Аарон – сьвятары Яго, і Самуіл сярод тых, што клічуць імя Яго.<br>
<br>
<font color="#d00505"><em>Верш.</em></font> Усклікнулі праведнікі, і Госпад пачуў іх, і ад усіх бедаў выбавіў іх.<br>
<br>
<br>
<font color="#d00505"><strong>Евангельле:</strong></font> <em><font color="#d00505">Мц 1.1-25.</font></em><br>
<br>
<br>
<font color="#d00505"><strong>Прычасьнік.</strong></font> Хваліце Госпада з нябёсаў, хваліце Яго на вышынях.<br>
<br>
<em><font color="#d00505">Верш.</font></em> Усклікніце, праведнікі, Госпаду ў радасьці: хвала пасуе праведным. Алілуя, алілуя, алілуя.