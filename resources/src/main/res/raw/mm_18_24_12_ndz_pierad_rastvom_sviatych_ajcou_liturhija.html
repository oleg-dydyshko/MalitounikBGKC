<!DOCTYPE HTML><font color="#d00505"><strong>18-24 студзеня – Нядзеля перад Нараджэньнем Госпада нашага Ісуса Хрыста – Нядзеля сьвятых айцоў</strong></font><br>
<br>
<strong><font color="#d00505">ЛІТУРГІЯ<br>
<br>
Трапары<br>
<br>
Трапар нядзельны</font></strong> <em><font color="#d00505">належнага тону.</font></em><br>
<br>
<font color="#d00505"><em>Толькі 20-23 сьнежня:</em></font><br>
<strong><font color="#d00505">Трапар перадсьвяцьця Раства</font></strong> <em><font color="#d00505">(тон 4).</font></em> Бэтлееме, рыхтуйся; адчыніся, раю; красуйся, Эўфрата, бо вось дрэва жыцьця зацьвітае ў пячоры ад Дзевы: улоньне Яе сталася раем духоўным, у якім прарос Божы парастак, ад якога спажыўшы, жыць будзем, а не памрэм як Адам. Хрыстос родзіцца, каб раней упалы вобраз узьняць.<br>
<br>
<font color="#d00505"><em>Толькі 24 сьнежня:</em></font><br>
<em><font color="#d00505">(Тон 4)</font></em> Марыя, маючы ва ўлоньні Сваім бяз семя Зачатага, пайшла разам з Язэпам на перапіс у Бэтлеем, бо была з дому Давідавага. Надышоў час радзіць Ёй і нідзе не знайшлося месца для Яе. І вось пячора сталася сьветлым хорамам Каралевы. Хрыстос родзіцца, каб раней упалы вобраз узьняць.<br>
<br>
<strong><font color="#d00505">Трапар айцоў</font></strong> <em><font color="#d00505">(тон 2).</font></em> Магутная сіла веры: дзякуючы ёй тры сьвятыя юнакі сярод полымя, быццам у вадзе крынічнай, радуюцца; і Даніла прарок сярод ільвоў, быццам пастыр сярод авечак сваіх. Малітвамі іх, Хрысьце Збавіцелю, збаў душы нашыя.<br>
<br>
<strong>Слава...<br>
<br>
<font color="#d00505">Кандак айцоў</font></strong> <font color="#d00505"><em>(тон 6).</em></font> Не пакланіўшыся рукатворнаму вобразу, узброеныя невымоўнай сілаю Божаю, вы, тройчы блаславёныя юнакі, праславіліся ў вогненным выпрабаваньні. Пасярод нясьцерпнага полымя вы клікалі Бога, кажучы: «Сьпяшайся, Шчодры, прыйдзі хутка на дапамогу нам, бо Ты, Міласэрны, калі хочаш, можаш усё».<br>
<br>
<strong>Цяпер...</strong><br>
<br>
<font color="#d00505"><strong>Кандак перадсьвяцьця</strong></font> <em><font color="#d00505">(тон 3).</font></em> Сёньня Дзева ідзе ў невыказны спосаб радзіць у пячоры спрадвечнае Слова: сьвяткуй, сусьвет, і разам з анёламі і пастухамі слаў спрадвечнага Бога, што, як дзіця малое, на сьвет прыходзіць.<br>
<br>
<br>
<strong><font color="#d00505">Пракімен</font></strong> <font color="#d00505"><em>(Дан 3.26, 27).</em></font> Блаславёны і ўсяхвальны Ты, Божа айцоў нашых, і імя Тваё хай славіцца на векі.<br>
<br>
<em><font color="#d00505">Верш.</font></em> Бо справядлівасьць Твая яўная ва ўсім, што Ты зрабіў для нас.<br>
<br>
<br>
<strong><font color="#d00505">Апостал:</font></strong> <font color="#d00505"><em>Гбр 11.9-10, 17-23, 32-40.</em></font><br>
<br>
<br>
<strong><font color="#d00505">Алілуя</font></strong> <font color="#d00505"><em>(Пс 98.56; 33.18).</em></font> Майсей і Аарон – сьвятары Яго, і Самуіл сярод тых, што клічуць імя Яго.<br>
<br>
<em><font color="#d00505">Верш.</font></em> Усклікнулі праведнікі, і Госпад пачуў іх, і ад усіх бедаў выбавіў іх.<br>
<br>
<br>
<strong><font color="#d00505">Евангельле:</font></strong> <font color="#d00505"><em>Мц 1.1-25.</em></font><br>
<br>
<br>
<strong><font color="#d00505">Прычасьнік.</font></strong> Хваліце Госпада з нябёсаў, хваліце Яго на вышынях.<br>
<br>
<font color="#d00505"><em>Верш.</em></font> Усклікніце, праведнікі, Госпаду ў радасьці: хвала пасуе праведным. Алілуя, алілуя, алілуя.