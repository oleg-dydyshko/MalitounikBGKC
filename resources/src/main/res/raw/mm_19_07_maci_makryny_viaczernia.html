<!DOCTYPE HTML><strong><font color="#d00505">19 ліпеня – сьвятое маці нашае Макрыны, сястры сьв. Васіля Вялікага<br>
<br>
ВЯЧЭРНЯ</font></strong><br>
<br>
<font color="#d00505"><em>На </em></font><strong><font color="#d00505"><em>«Госпадзе, Цябе клічу...»:</em></font></strong><br>
<br>
<font color="#d00505"><em>(Тон 4)</em></font> Сьвятая маці Макрына, ты зьберагла нятленным дзявоцтва ў чыстым жыцьці, раздала маёмасьць бедным і пакінула гэты сьвет і яго прынады, спаўняючы запавет Хрыста, усьлед за якім ты пайшла. Дзеля гэтага дараваў табе нябесную радасьць Ісус Чалавекалюбец і Збавіцель душ нашых.<br>
<br>
Сьвятым жыцьцём тваім ты мудра навучыла нас, што такое несьмяротная душа. Ты ня толькі высьцерагалася ўсяго грэшнага, але і адмовілася ад людзкіх добрых сувязяў, каб магчы зьявіцца беззаганнаю перад Жаніхом Хрыстом – чыстаю, бязьвіннаю і мілаю Богу.<br>
<br>
Тваё сьветлае аблічча, усяхвальная Макрына, зьзяе і пасьля сьмерці. Так Хрыстос уславіў цябе, як сваю дзеву-нявесту – сьветлую, спагадлівую і закаханую ў Бога. Анёльскім жыцьцём тваім на зямлі ты спадабалася Госпаду.<br>
<br>
<strong>Слава...</strong><br>
<br>
<font color="#d00505"><em>(Тон 6)</em></font> Прыйдзіце, набожныя людзі, гляньце на цудоўны кветнік дабрадзейнасьцяў, насаджаны Госпадам, а не чалавекам. Падзіўляйма душу блаславёнае маці Макрыны, каб і нашы душы захапіліся красой кветак і запахам раю. Бо адтуль цякуць рэкі Божай ласкі на ўвесь сьвет, і між лілеямі там пасецца Ягнё Божае. Разам з ёю паклонімся Яму.<br>
<br>
<strong>Цяпер...</strong><br>
<br>
<em><font color="#d00505">Багародзічны (тон 6).</font></em> Радуйся чыстая скарбніца дзявоцтва, радуйся, пачэсная боская краса; радуйся, Дзева, верных збаўленьне; радуйся, Уладарка, Дзева Маці.<br>
<br>
<em><font color="#d00505">Крыжабагародзічны (тон 6).</font></em> Калі Маці Твая і Дзева ўбачыла, як беззаконныя людзі несправядліва прыбівалі Цябе да крыжа, сэрца яе, як прадказаў Сямён, пранізаў нясьцерпны боль.<br>
<br>
<br>
<strong><font color="#d00505">Адпушчальны трапар</font></strong><br>
<br>
<em><font color="#d00505">(Тон 2)</font></em> Бачыўшы сьмерць мужа твайго, і пазнаўшы няпэўнасьць і марнасьць гэтага сьвету, ты абяцала сябе несьмяротнаму Жаніху, пастом і дабрадзейным жыцьцём стараючыся заслужыць на Ягоную любоў. Дзеля гэтага сёньня з анёламі радуецца, блаславёная Макрына, дух твой.