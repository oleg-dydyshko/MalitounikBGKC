<!DOCTYPE HTML><strong><font color="#d00505">19 жніўня – Пасьвяцьце Ўсьпеньня Багародзіцы. Сьвятога мучаніка Андрэя Сотніка, а з ім 2593 мучанікаў<br>
<br>
ВЯЧЭРНЯ</font></strong><br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу...»:</font></em></strong><br>
<br>
<em><font color="#d00505">(Тон 4)</font></em> Сьвятое Тваё і пачэснае перастаўленьне было не расстаньнем з тымі, што любяць Цябе, Дзева, але неразрыўным злучэньнем. Ты явілася заступніцаю, якая дае ласку ўсім, што вызнаюць Цябе як Маці Божую.<br>
<br>
Ты, Багародзіца, Скарбніца Сьвятога, які пасяліўся ў Табе, пераставілася ад зямлі да непрамінальнага супакою. Прасьветленая Ягоным зьзяньнем, Ты ласкава глядзіш згары на тых, якія з любоўю славяць Цябе і абвяшчаюць веліч цудаў Тваіх.<br>
<br>
Сын твой і Госпад, Усячыстая, прыняў Цябе ў сьветлы хорам і явіў Цябе анёлам як Скарбніцу Сьвятасьці, якая ад тленнасьці і бедаў вызваляе тых, што з любоўю славяць веліч цудаў Тваіх.<br>
<br>
<font color="#d00505"><strong>Мучаніка </strong></font><strong><font color="#d00505"><font color="#d00505"><strong>Андрэя Сотнік</strong></font></font></strong><font color="#d00505"><strong>а</strong> <em>(тон 1).</em></font> Ты, вялікі пакутніку Андрэю, быў прыкладам мужнасьці: як ваявода на чале войска, ты першы сьмела пайшоў на суд і мукі. Атрымаўшы ласку з неба, ты даеш аздараўленьні верным.<br>
<br>
Аднайменьнік мужнасьці, ты адважна змагаўся з ворагам і зьнішчыў яго бы другога фараона, патапіўшы яго і ўсё войска ягонае ў струменях крыві тваёй. Маліся цяпер, каб душам нашым атрымаць супакой і веліч зьмілаваньня.<br>
<br>
Подзьвігам тваім ты, слаўны, прывёў з сабою да Бога шматлікае войска мучанікаў, і яны разам з табою знайшлі несьмяротнасьць. Маліся разам з імі, каб душам нашым атрымаць супакой і веліч зьмілаваньня.<br>
<br>
<strong>Слава... цяпер...</strong><br>
<br>
<em><font color="#d00505">(Тон 4)</font></em> Калі Ты, Багародзіца Дзева, адыходзіла да Таго, хто невыказна нарадзіўся ад Цябе, пры Табе былі Якуб, сваяк Гасподні і першы сьвятаначальнік, і пачэсны Пётра, найвышэйшы сярод апосталаў і старшыня багасловаў. Усе іншыя апосталы былі таксама там і, згодна аб’яўляючы боскае і славячы нязьведаную і страшную тайну провіду Хрыстовага, пахавалі ўрачыста Тваё, Усяслаўная, жыцьцядайнае цела, што зьмяшчала Бога. Угары ж сьвятыя найвышэйшыя анёльскія хоры, схіліўшыся ў подзіве, адно аднаму казалі: «Адчыніце вароты і прыміце Маці Творцы неба і зямлі. Прыйдзіце, усхвалім у песьнях Яе пачэснае і сьвятое цела, што мела ў сабе Госпада». Дзеля гэтага і мы, сьвяткуючы Тваю, Усяхвальная, памяць, клічам: «Умацуй верных хрысьціянаў і збаў душы нашыя!»<br>
<br>
<br>
<font color="#d00505"><strong>Вершапесьні</strong></font><br>
<br>
<em><font color="#d00505">(Тон 1)</font></em> Анёльскія хоры радасна славяць несьмяротнае ўсьпеньне Божае Маці. Яна адыходзіць ад зямлі, пасяляецца ў жыльлі вечным і пераходзіць да нябеснага вясельля, Боскай радасьці і вечнай асалоды.<br>
<br>
<font color="#d00505"><em>Верш.</em></font> Устань, Госпадзе, ідзі на месца спачынку Твайго, Ты і каўчэг сьвятасьці Тваёй.<br>
<br>
Ты, Багародзіца, краса дзявоцтва, што нарадзіла Жыцьцё ўсіх – Хрыста, – пакінула зямлю дзеля вышэйшага жыцьця. Усе апосталы набожна стаялі на Тваім пахаваньні, Нявеста Божая.<br>
<br>
<font color="#d00505"><em>Верш.</em></font> Кляўся Госпад Давіду праўдаю і не адступіцца ад яе: «Ад нашчадкаў тваіх пасаджу на пасадзе тваім».<br>
<br>
Адыходнымі надмагільнымі сьпевамі пры ўзыходзе Тваім, Маці чалавекалюбнага Бога, паветра асьвяцілася. Вялікі цуд! Дзеля гэтага мы, верныя, пакланяемся Табе, Багародзіца Дзева чыстая.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 5)</em></font> Прыйдзіце, будзем разам спраўляць урачыста сьвята і, быццам кветкамі, упрыгожым песьнямі Царкву ў дзень супачынку Божае Скарбніцы. Сёньня неба адчыняецца і прымае Маці Незьмяшчальнага; і зямля, апранутая ў веліч і блаславеньне, аддае Крыніцу Жыцьця. Хоры анёлаў і апосталаў вітаюць Яе песьнямі, і з трапятаньнем узіраюцца на Тую, што ідзе ад жыцьця да Жыцьця, якое Яна нарадзіла. Дык паклонімся ўсе Ёй і памолімся: «Не забудзь, Уладарка, адданых Табе людзей, якія з вераю сьвяткуюць пачэснае ўсьпеньне Тваё!»<br>
<br>
<br>
<strong><font color="#d00505">Адпушчальныя трапары<br>
<br>
Мучаніка Андрэя Сотніка</font></strong> <em><font color="#d00505">(тон 5).</font></em> Пакінуўшы славу зямных годнасьцяў, ты стаўся спадкаемцам нябеснага валадарства; кроплямі крыві тваёй, быццам дарагімі каменьнямі, ты ўпрыгожыў нятленныя вянцы і да Хрыста прывёў грамаду пакутнікаў. З хорамі анёлаў у вечным сьвятле ты, сьвяты Андрэй Сотнік, знайшоў незаходнае Сонца – Хрыста. Разам з тымі, што пацярпелі з Табою, маліся за збаўленьне душаў нашых.<br>
<br>
<strong>Слава... цяпер...<br>
<br>
<font color="#d00505">Сьвята</font></strong> <em><font color="#d00505">(тон 1).</font></em> Дзявоцтва захаваўшы ў сынараджэньні Тваім, пасьля сьмерці сьвету не пакінула Ты, Багародзіца: да жыцьця пераставілася Ты, будучы Маці Жыцьця, і малітвамі Тваімі выбаўляеш ад сьмерці душы нашыя.