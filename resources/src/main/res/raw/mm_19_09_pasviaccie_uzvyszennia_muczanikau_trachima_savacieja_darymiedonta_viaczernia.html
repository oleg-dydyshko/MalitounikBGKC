<!DOCTYPE HTML><strong><font color="#d00505">19 верасьня – Пасьвяцьце Ўзвышэньня і сьвятых мучанікаў Трахіма, Савацея і Дарымедонта<br>
<br>
ВЯЧЭРНЯ</font></strong><br>
<br>
<em><font color="#d00505">На </font><strong><font color="#d00505">«Госпадзе, Цябе клічу...»:</font></strong></em><br>
<br>
<strong><font color="#d00505">Сьвята Ўзвышэньня</font></strong> <em><font color="#d00505">(тон 4).</font></em> Крыж усесьвяты, неадольная перамога, сёньня выходзіць з зямлі і яўляецца ўсім, і ўзбагачае сусьвет зьзяньнем дабрыні. Дзеля гэтага славім добры провід Хрыста Бога нашага, які захацеў расьпяцца на ім.<br>
<br>
Некалі ўгоднік Майсей, багавідзец і прарок Божы, прадвяшчэньнем Крыжа перамагаў чужынцаў-ворагаў; сёньня ж крыж, паднесены рукамі сьвятара, адганяе дэманаў і ворагаў Царквы і выкрывае нязбожных дзёрзкасьць.<br>
<br>
Крыж Твой, Збавіцелю наш, – неадольная сіла для нас, хрысьціянаў, бо ён перамагае мноствы нязбожных ворагаў і дае супакой Царкве Тваёй, Хрысьце. Цалуючы яго сёньня, молім Цябе, Чалавекалюбча, даць нам удзел разам з сьвятымі Тваімі.<br>
<br>
<strong><font color="#d00505">Мучанікаў</font></strong> <em><font color="#d00505">(тон 8).</font></em> Ты, мучаніку Трахіме, хацеў спажываць несьмяротную ежу і накарміўся болем мукаў цялесных. Упрыгожаны сьведчаньнем, ты перайшоў з радасьцю ад тленнасьці да нятленнага жыцьця. Малітвамі тваімі выпрасі, блаславёны, велічы зьмілаваньня для ўсіх нас.<br>
<br>
Савацей слаўны перацярпеў многія мукі, і сёньня сьвяткуе радасна ў нябесных хорамах. Атрымаўшы належную ўзнагароду за свае подзьвігі, ён быў залічаны да хораў анёльскіх. Малітвамі яго, Хрысьце, даруй людзям Тваім багацьце зьмілаваньня Твайго.<br>
<br>
Ты, Дарымедонце, адкінуў рады нязбожных, умацаваў розум свой боскімі радамі і мужна перанёс выпрабаваньні мукаў. Атрымаўшы заплату пераможцы, ты пануеш разам з Хрыстом і молішся за ўсіх нас.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 4)</em></font><br>
Пакажам сёньня радасьць урачыстымі песьнямі і, з сьветлымі тварамі, звонкім голасам запяём: «Ты, Хрысьце, дзеля нас прыняў прысуд, апляваньні і раны, быў апрануты ў акрываўленую вопратку і ўзьняты на крыж». Калі Цябе сонца і месяц пабачылі, яны не далі сьвятла, і зямля ў жаху скаланулася, і заслона ў сьвятыні разарвалася надвое. Дай нам сёньня Твой сьвяты Крыж, каб ён нам быў абаронаю, што праганяе дэманаў; каб усе мы, цалуючы яго, клікалі: «Збаў нас, Кры́жу, сілаю тваёю; асьвяці нас, Кры́жу, тваёю сьветласьцю, і ўмацуй нас тваім узвышэньнем, бо ты дараваў Сьвятло і збаўленьне душам нашым».<br>
<br>
<strong><font color="#d00505">Вершапесьні</font></strong><br>
<br>
<em><font color="#d00505">(Тон 2)</font></em> Боскай вадою і крывёю Тваёю, Слова, Царква, быццам нявеста, сьветла ўпрыгожваецца, славячы Крыж Твой.<br>
<br>
<font color="#d00505"><em>Верш.</em></font> Узьвялічвайце Госпада Бога нашага і пакланяйцеся <font style="background-color:#DEE1F9;">падножжу</font> ног Ягоных, бо Ён сьвяты.<br>
<br>
Крыжу з кап’ём, цьвікамі і з усім, чым цела Хрыстова было прыбітае, паклонімся.<br>
<br>
<font color="#d00505"><em>Верш.</em></font> Бог – Уладар наш спрадвеку: Ён учыніў збаўленьне пасярод зямлі.<br>
<br>
Калі Майсей перамог Амалека, Ён крыжападобна падняў рукі свае і даў гэтым вобраз чыстых Хрыстовых мукаў.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 5)</em></font> Споўніліся словы прарокаў Тваіх, Божа, Ісаі і Давіда, якія казалі: «Прыйдуць, Госпадзе, народы ўсе і паклоняцца Табе». Бо вось людзі напоўніліся ласкаюТваёю ў сьвятыні Тваёй у Ерусаліме. Дык, Добры Божа, які пацярпеў укрыжаваньне дзеля нас і ўваскрасеньнем Тваім дараваў вечнае жыцьцё, захавай і збаў нас.<br>
<br>
<br>
<strong><font color="#d00505">Адпушчальныя трапары<br>
<br>
Мучанікаў</font></strong> <em><font color="#d00505">(тон 7).</font></em> Бог, праслаўлены ў Тройцы, тройцу мучанікаў уславіў – Трахіма, Савацея і Дарымедонта, – якія ўверылі ў Яго і перамаглі ворага. Малітвамі іх, Хрысьце Божа, зьмілуйся над намі.<br>
<br>
<strong>Слава... цяпер...<br>
<br>
<font color="#d00505">Крыжа</font></strong> <em><font color="#d00505">(тон 1).</font></em> Збаў, Госпадзе, людзей Тваіх і блаславі набытак Твой. Даруй супакой сьвятой Тваёй Царкве і перамогу над усімі нягодамі, і захавай верны Твой народ сілаю Твайго Крыжа.