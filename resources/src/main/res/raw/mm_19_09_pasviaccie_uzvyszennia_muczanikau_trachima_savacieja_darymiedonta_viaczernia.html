<!DOCTYPE HTML><font color="#d00505"><strong>19 верасьня – Пасьвяцьце Ўзвышэньня і сьвятых мучанікаў Трахіма, Савацея і Дарымедонта<br>
<br>
ВЯЧЭРНЯ</strong><br>
<br>
<em>На </em><strong><em>«Госпадзе, Цябе клічу...»:</em><br>
<br>
Сьвята Ўзвышэньня</strong> <em>(тон 4).</em></font> Крыж усесьвяты, неадольная перамога, сёньня выходзіць з зямлі і яўляецца ўсім, і ўзбагачае сусьвет зьзяньнем дабрыні. Дзеля гэтага славім добры провід Хрыста Бога нашага, які захацеў расьпяцца на ім.<br>
<br>
Некалі ўгоднік Майсей, багавідзец і прарок Божы, прадвяшчэньнем Крыжа перамагаў чужынцаў-ворагаў; сёньня ж Крыж, паднесены рукамі сьвятара, адганяе дэманаў і ворагаў Царквы і выкрывае нязбожных дзёрзкасьць.<br>
<br>
Крыж Твой, Збавіцелю наш, – неадольная сіла для нас, хрысьціянаў, бо ён перамагае мноствы нязбожных ворагаў і дае супакой Царкве Тваёй, Хрысьце. Цалуючы яго сёньня, молім Цябе, Чалавекалюбча, даць нам удзел разам з сьвятымі Тваімі.<br>
<br>
<font color="#d00505"><strong>Мучанікаў</strong> <em>(тон 8).</em></font> Ты, мучаніку Трахіме, хацеў спажываць несьмяротную ежу і накарміўся болем мукаў цялесных. Упрыгожаны сьведчаньнем, ты перайшоў з радасьцю ад тленнасьці да нятленнага жыцьця. Малітвамі тваімі выпрасі, блаславёны, велічы зьмілаваньня для ўсіх нас.<br>
<br>
Савацей слаўны перацярпеў многія мукі, і сёньня сьвяткуе радасна ў нябесных хорамах. Атрымаўшы належную ўзнагароду за свае подзьвігі, ён быў залічаны да хораў анёльскіх. Малітвамі яго, Хрысьце, даруй людзям Тваім багацьце зьмілаваньня Твайго.<br>
<br>
Ты, Дарымедонце, адкінуў рады нязбожных, умацаваў розум свой боскімі радамі і мужна перанёс выпрабаваньні мукаў. Атрымаўшы заплату пераможцы, ты пануеш разам з Хрыстом і молішся за ўсіх нас.<br>
<br>
<strong>Слава... цяпер...</strong><br>
<br>
<em><font color="#d00505">(Тон 4)</font></em> Пакажам сёньня радасьць урачыстымі песьнямі і, з сьветлымі тварамі, звонкім голасам запяём: «Ты, Хрысьце, дзеля нас прыняў прысуд, апляваньні і раны, быў апрануты ў акрываўленую вопратку і ўзьняты на крыж». Калі Цябе сонца і месяц пабачылі, яны не далі сьвятла, і зямля ў жаху скаланулася, і заслона ў сьвятыні разарвалася надвое. Дай нам сёньня Твой сьвяты Крыж, каб ён нам быў абаронаю, што праганяе дэманаў; каб усе мы, цалуючы яго, клікалі: «Збаў нас, Крыжу, сілаю тваёю; асьвяці нас, Крыжу, тваёю сьветласьцю, і умацуй нас тваім узвышэньнем, бо ты дараваў Сьвятло і збаўленьне душам нашым».<br>
<br>
<br>
<font color="#d00505"><strong>Вершапесьні</strong><br>
<br>
<em>(Тон 2)</em></font> Боскай вадою і крывёю Тваёю, Слова, Царква, быццам нявеста, сьветла ўпрыгожваецца, славячы Крыж Твой.<br>
<br>
<em><font color="#d00505">Верш.</font></em> Узьвялічвайце Госпада Бога нашага і пакланяйцеся падножжу Ягонаму, бо Ён сьвяты.<br>
<br>
Крыжу з кап’ём, цьвікамі і з усім, чым цела Хрыстова было прыбітае, паклонімся.<br>
<br>
<em><font color="#d00505">Верш.</font></em> Бог – Уладар наш спрадвеку: Ён учыніў збаўленьне пасярод зямлі.<br>
<br>
Калі Майсей перамог Амалека, Ён крыжападобна падняў рукі свае і даў гэтым вобраз чыстых Хрыстовых мукаў.<br>
<br>
<strong>Слава... цяпер...</strong><br>
<br>
<em><font color="#d00505">(Тон 5)</font></em> Споўніліся словы прарокаў Тваіх, Божа, Ісаі і Давіда, якія казалі: «Прыйдуць, Госпадзе, народы ўсе і паклоняцца Табе». Бо вось людзі напоўніліся ласкаюТваёю ў сьвятыні Тваёй у Ерусаліме. Дык, Добры Божа, які пацярпеў укрыжаваньне дзеля нас і ўваскрасеньнем Тваім дараваў вечнае жыцьцё, захавай і збаў нас.<br>
<br>
<br>
<font color="#d00505"><strong>Адпушчальныя трапары<br>
<br>
Мучанікаў</strong> <em>(тон 7).</em></font> Бог, праслаўлены ў Тройцы, тройцу мучанікаў уславіў – Трахіма, Савацея і Дарымедонта, – якія ўверылі ў Яго і перамаглі ворага. Малітвамі іх, Хрысьце Божа, зьмілуйся над намі.<br>
<br>
<strong>Слава... цяпер...</strong><br>
<br>
<font color="#d00505"><strong>Крыжа</strong> <em>(тон 1).</em></font> Збаў, Госпадзе, людзей Тваіх і блаславі набытак Твой. Даруй супакой сьвятой Тваёй Царкве і перамогу над усімі нягодамі, і захавай верны Твой народ сілаю Твайго Крыжа.