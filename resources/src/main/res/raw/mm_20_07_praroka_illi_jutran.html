<!DOCTYPE HTML><strong><font color="#d00505">20 ліпеня – сьвятога прарока Ільлі<br>
<br>
ЮТРАНЬ</font></strong><br>
<br>
<em><font color="#d00505">Пасьля </font><strong><font color="#d00505">«Госпад – Бог...»:</font></strong></em><br>
<br>
<strong><font color="#d00505">Трапар прароку Ільлі</font></strong> <em><font color="#d00505">(тон 4).</font></em> Анёл у целе, прарокаў аснова, другі прадвесьнік прыйсьця Хрыстовага, Ільля слаўны, з вышыні паслаў Елісею ласку немачы адганяць і пракажоных ачышчаць, і тым, што шануюць яго, шле аздараўленьні. <font color="#d00505"><em>(Двойчы)</em></font><br>
<br>
<em><font color="#d00505">Багародзічны (тон 4).</font></em> Тайна спрадвеку ўкрытая і анёлам няведамая, Табою, Багародзіца, тым, што жывуць на зямлі, сталася яўнаю: Бог прыняў цела ад Цябе, спалучыўшы ў Сабе без зьліцьця дзьве прыроды і, пацярпеўшы дзеля нас дабравольна на крыжы, уваскрасіў ім першастворанага і выбавіў ад сьмерці душы нашы.<br>
<br>
<br>
<font color="#d00505"><strong>Сядальная песьня 1</strong> <em>(тон 1).</em></font> На вогненнай калясьніцы, быццам на крылах ветру, ты ўзьнёсься ў славе на неба, прароча Божы, даўшы з неба Елісею разам з плашчом тваім падвойную ласку.<br>
<br>
<strong>Слава... цяпер...</strong><br>
<br>
Прыбягаем з любоўю да Тваёй дабраты і вызнаем Цябе як Маці Божую, што пасьля родаў засталася Дзеваю, і молім Цябе, бо Ты, адзіная беззаганная, наша заступніца, і ў Табе мы знайшлі збаўленьне ад напасьцяў.<br>
<br>
<br>
<font color="#d00505"><strong>Сядальная песьня 2</strong> <em>(тон 3).</em></font> Сьвятыня твая, цудоўны прароча, дае ўсім аздараўленьні, калі ты разам з Елісеем моліш Хрыста, каб Ён паслаў сьвету супакой, і веліч зьмілаваньня людзям, якія з любоўю шануюць цябе.<br>
<br>
<strong>Слава... цяпер...</strong><br>
<br>
Кожны слушна прыбягае туды, дзе збаўляецца. Дзе ж знойдзем лепшы прытулак, як у Цябе, Багародзіца, што ахоўваеш душы нашыя?<br>
<br>
<br>
<font color="#d00505"><em>Пасьля паліелею, </em></font><strong><font color="#d00505"><em>узьвялічваньне:</em></font></strong><br>
<br>
Узьвялічваем цябе, прароча слаўны Ільля, і шануем твой на вогненнай калясьніцы да неба ўзыход.<br>
<br>
<em><font color="#d00505">Верш 1.</font></em> Вось я пайшоў і пасяліўся ў пустыні.<br>
<br>
<em><font color="#d00505">Верш 2.</font></em> Я расказаў пра Тваю вернасьць і Тваё збаўленьне.<br>
<br>
<strong>Слава... цяпер...</strong><br>
<br>
Алілуя, Алілуя, Алілуя. Слава Табе, Божа! <em><font color="#d00505">(Тройчы)</font></em><br>
<br>
<br>
<font color="#d00505"><strong>Сядальная песьня 3</strong> <em>(тон 8).</em></font> Палюбіўшы мудрасьць, ты, пачэсны прароча, выкрыў няправеднага цара і пераканаў людзей, якія ўсклікнулі: «Сапраўды Бог, якога Ільля прапаведуе, – адзіны». I Езабэлі ты дакараў за грабежніцтва і грэхалюбства. Прароча і прадвесьніку прыйсьця Хрыстовага, Ільля слаўны, малі цяпер Хрыста Бога даць адпушчэньне грахоў тым, што з вераю спраўляюць памяць тваю.<br>
<br>
<strong>Слава... цяпер...</strong><br>
<br>
Усе плямёны людзкія славяць Цябе як Дзеву і адзіную сярод жанчынаў, што бяз семя нарадзіла Бога ў целе. Боства агонь пасяліўся ў Табе і Ты карміла як немаўля Тварца і Госпада. Дзеля гэтага анёлы і людзі дастойна славяць сьвятое сынараджэньне Тваё, і дружна ўсклікаюць: «Малі Хрыста Бога, каб Ён дараваў адпушчэньне грахоў нам, якія з вераю пакланяемся ўсесьвятому сынараджэньню Твайму».<br>
<br>
<br>
<font color="#d00505"><strong>Узыходныя песьні</strong><br>
<br>
<em>Першы антыфон тону 4.</em><br>
<br>
<br>
<strong>Пракімен.</strong></font> Ты – сьвятар давеку паводле чыну Мелхісадэка.<br>
<br>
<font color="#d00505"><em>Верш.</em></font> Сказаў Госпад Госпаду майму: «Сядзь па правай руцэ маёй, пакуль пакладу ворагаў Тваіх пад ногі Табе».<br>
<br>
<br>
<strong><font color="#d00505">Евангельле:</font></strong> <em><font color="#d00505">Лк 4.22-30.<br>
<br>
<br>
Пасьля <strong>Пс 50:</strong></font></em><br>
<br>
<strong>Слава...</strong><br>
<br>
Малітвамі прарока Твайго, Міласэрны, ачысьці мноства правінаў нашых.<br>
<br>
<strong>Цяпер...</strong><br>
<br>
<em><font color="#d00505"><strong>«Малітвамі Багародзіцы...»<br>
<br>
«Зьмілуйся нада мною...</strong>»</font></em><br>
<br>
<font color="#d00505"><em>(Тон 4)</em></font> На вогненнай калясьніцы, Ільля Тэсьбіцянін, ты быў узьнесены на хмары і перасяліўся ў сьветлую краіну, пасароміўшы ілжывых прарокаў. Ты, што словам зьвязаў неба, разьвяжы цяпер путы нашых правінаў малітвамі тваімі да Госпада, і збаў душы нашыя.<br>
<br>
<br>
<font color="#d00505"><strong>КАНОН</strong></font><br>
<br>
<strong><font color="#d00505">Песьня 1</font></strong><br>
<br>
<em><font color="#d00505">Ірмас (тон 8).</font></em> Перайшоўшы мора быццам сушу, і пазьбегнуўшы ягіпецкага зла, ізраільцянін усклікнуў: Збавіцелю нашаму пяём.<br>
<br>
<font color="#d00505"><em>Катавасія.</em></font> Адчыню вусны мае, і напоўняцца Духам; слова скажу ў гонар Уладаркі Маці, і стану сьвяткаваць сьветлую ўрачыстасьць і славіць радасна ў песьнях цуды Яе.<br>
<br>
<br>
<strong><font color="#d00505">Песьня 3</font></strong><br>
<br>
<em><font color="#d00505">Ірмас.</font></em> Госпадзе, Творча нябеснага кругу і Заснавальніку Царквы, мэта жаданьняў і ўмацаваньне верных, умацуй мяне ў любові Тваёй, адзіны Чалавекалюбча.<br>
<br>
<font color="#d00505"><em>Катавасія.</em></font> У боскай славе Тваёй, Багародзіца, жывая і невычэрпная Крыніца, умацуй аднадушны хор песьняроў Тваіх і зрабі іх дастойнымі вянцоў славы.<br>
<br>
<br>
<strong><font color="#d00505">Сядальная песьня</font></strong> <em><font color="#d00505">(тон 8).</font></em> Крыніцу цудаў, прарокаў красу, Ільлю Тэсьбіцяніна ў песьнях, верныя, усхвалім: не пакаштаваўшы сьмерці цялеснай, ён запэўнівае мёртвых у ўваскрасеньні. Маючы ласку ў Бога, ён дае аздараўленьні тым, што з вераю просяць, і моліцца Хрысту, каб Ён дараваў адпушчэньне правінаў тым, што спраўляюць ягоную сьветлую памяць.<br>
<br>
<strong>Слава... цяпер...</strong><br>
<br>
Пáдаючы пад нападамі бачных і нябачных ворагаў і топячыся ў буры шматлікіх правінаў маіх, я ўцякаю да Тваёй, Чыстая, дабрыні, шукаючы заступніцтва і аховы. Маліся, Усячыстая, да Таго, хто бяз семя прыняў цела ад Цябе, за слугаў Тваіх, якія моляцца Табе, Багародзіца ўсячыстая, і прасі Яго няспынна, каб Ён дараваў адпушчэньне правінаў тым, што дастойна пяюць славу Тваю.<br>
<br>
<br>
<font color="#d00505"><strong>Песьня 4</strong></font><br>
<br>
<em><font color="#d00505">Ірмас.</font></em> Я пачуў, Госпадзе, провіду Твайго тайну, зразумеў дзеяньні Твае і ўславіў Боства Тваё.<br>
<br>
<font color="#d00505"><em>Катавасія.</em></font> Хрыстос, Бог спрадвечны, што сядзіць у славе на боскім пасадзе, прыходзіць на хуткай хмары і нятленнай рукою збаўляе тых, што клічуць: «Слава, Хрысьце, сіле Тваёй!»<br>
<br>
<br>
<strong><font color="#d00505">Песьня 5</font></strong><br>
<br>
<em><font color="#d00505">Ірмас.</font></em> Прасьвятлі нас запаветамі Тваімі, Госпадзе, і рукою Тваёю высокаю дай нам Твой супакой, Чалавекалюбча.<br>
<br>
<font color="#d00505"><em>Катавасія.</em></font> Усё стварэньне сумелася, убачыўшы боскую славу Тваю: Ты, Дзева, што мужа ня знала, мела ва ўлоньні Бога ўсіх і нарадзіла спрадвечнага Сына, які дае супакой усім, што славяць Цябе.<br>
<br>
<br>
<strong><font color="#d00505">Песьня 6</font></strong><br>
<br>
<em><font color="#d00505">Ірмас.</font></em> Малітву занясу да Госпада, і аб’яўлю Яму жаль мой, бо душа мая напоўнілася ўсякага зла, і жыцьцё маё да пекла наблізілася, дык малюся як Ёна: выведзі мяне, Божа, ад тленнасьці.<br>
<br>
<em><font color="#d00505">Катавасія.</font></em> На гэтую боскую і слаўную ўрачыстасьць Божай Маці прыйдзіце, усе багамудрыя, пляскайце ў далоні і слаўце Таго, хто нарадзіўся ад Яе.<br>
<br>
<br>
<strong><font color="#d00505">Кандак</font></strong> <em><font color="#d00505">(тон 2).</font></em> Прароча і прадвесьніча вялікіх справаў Бога нашага, Ільля ўсяслаўны, што вадацечныя хмары словам сваім навёў, малі за нас адзінага Чалавекалюбца.<br>
<br>
<font color="#d00505"><em>Ікас.</em></font> Вялікія беззаконьні людзей, але ж і вялікае Божае чалавекалюбства. Дарма прарок Ільля хвалюецца і поўніцца гневам, і неміласэрныя словы ўзносіць да Міласэрнага, клічучы: «Пакажы гнеў Твой на тых, што адкінулі Цябе, праведны Суддзя!» Аднак ён ня змог пераканаць Усядобрага, каб Той пакараў тых, што адкінулі Яго, бо ня сьмерці, а пакаяньня ўсіх хоча адзіны Чалавекалюбец.<br>
<br>
<br>
<strong><font color="#d00505">Песьня 7</font></strong><br>
<br>
<em><font color="#d00505">Ірмас.</font></em> Юнакі юдэйскія ў Бабілёне некалі патройнаю вераю полымя агню патушылі, пяючы: «Блаславёны Ты, Божа айцоў нашых».<br>
<br>
<em><font color="#d00505">Катавасія.</font></em> Мужныя і багамудрыя юнакі, незахацеўшы служыць стварэньню замест Творцы, вогненнае выпрабаваньне за нішто палічыўшы, радасна сьпявалі: «Усяхвальны Госпад і Бог айцоў, блаславёны Ты».<br>
<br>
<br>
<strong><font color="#d00505">Песьня 8</font></strong><br>
<br>
<em><font color="#d00505">Ірмас.</font></em> Уладара нябеснага, якога хваляць анёльскія хоры, слаўце і ўзьвялічвайце праз усе вякі.<br>
<br>
<font color="#d00505"><em>Катавасія.</em></font> Народжаны ад Багародзіцы набожных юнакоў у печы выбавіў; тады вобразна, а цяпер дзейсна натхняе Ён увесь сьвет пяяць: «Слаўце, усе стварэньні, Госпада і ўзьвялічвайце Яго на ўсе вякі».<br>
<br>
<br>
<strong><font color="#d00505">Песьня 9</font></strong><br>
<br>
<em><font color="#d00505">Ірмас.</font></em> Сапраўднай Багародзіцаю вызнаем Цябе, Дзева чыстая, і з анёльскімі хорамі славім Цябе.<br>
<br>
<font color="#d00505"><em>Прыпеў.</em></font> Сьвяты прароча Ільля, малі Бога за нас.<br>
<br>
Ты быў прасьветлены сьветласьцю духоўнаю жыцьцядайнае Тройцы, прарок Ільля. Дзеля гэтага мы ўсе вызнаем цябе як малельніка за сьвет перад Богам.<br>
<br>
<font color="#d00505"><em>Прыпеў.</em></font> Сьвяты прароча Ільля, малі Бога за нас.<br>
<br>
Мы пазналі цябе, боскі прароча, як анёла на зямлі і Божага чалавека ў небе. Сам Госпад сказаў: «Ты, Ільля – чалавек жорсткі, ня можаш цярпець Ізраіля, які зграшыў. Дык узыдзі на неба да Мяне, а Я зыду ўніз на зямлю».<br>
<br>
<font color="#d00505"><em>Прыпеў.</em></font> Сьвяты прароча Ільля, малі Бога за нас.<br>
<br>
Ты, прароча Божы, жыў на зямлі як бесьцялесны анёл. А цяпер, узьнесены на неба, ты цешышся з анёламі і пазіраеш на нас, якія праслаўляем цебе, блаславёны.<br>
<br>
<strong>Слава... цяпер...</strong><br>
<br>
Ты, Чыстая, носіш на руках Бога, які носіць усё, і корміш Таго, хто корміць усё стварэньне і стаўся падобным да нас. Малі Яго даць людзям Тваім вызваленьне ад усяго злога.<br>
<br>
<font color="#d00505"><em>Катавасія.</em></font> Усе народжаныя на зямлі хай усьцешацца, прасьветленыя Духам. Хай сьвяткуюць бесьцялесныя анёльскія хоры і ўшануюць урачыстасьць Божае Маці, і хай пяюць: «Радуйся, блаславёная Багародзіца, чыстая заўсёды Дзева!»<br>
<br>
<br>
<strong><font color="#d00505">Экзапастыляр.</font></strong> Сьветласьць, што апрамяніла цябе, калі ты, Ільля, быццам рыцар у зброі, на чатырохконнай калясьніцы ўзносіўся на неба, не спаліла цябе, які палымяным словам сваім зьвёў агонь на зямлю і высушыў хмары.<br>
<br>
<strong>Слава...</strong><br>
<br>
На вогненнай калясьніцы ты ўзьняўся на нябесныя кругі. Цяпер, будучы побач з Сьвятлом і ўзіраючыся на тых, што спраўляюць памяць тваю, прасьвятлі наш розум.<br>
<br>
<strong>Цяпер...</strong><br>
<br>
Ты, Багародзіца – прычына дабротаў, якія Бог даў сьвету. Малі ўсядобрага Бога за збаўленьне ўсіх.<br>
<br>
<br>
<strong><font color="#d00505">Пахвальныя псалмы</font></strong><br>
<br>
<em><font color="#d00505">(Тон 8)</font></em> Калі ты, дзіўны прароча, дабрадзейнасьцямі і чыстым жыцьцём дагадзіў Богу, і зьяднаўся з Ім, ты атрымаў дар пазнаваць прыроду тварэньняў, і словам зачыніў хмары і паклікаў з неба агонь, каб зьнішчыць ворагаў. Маліся за збаўленьне душаў нашых.<br>
<br>
Загарэўшыся руплівасьцю за Госпада, ты, блаславёны, выкрыў беззаконных цароў, выгубіў нязбожных сьвятароў і вадою агонь распаліў. Ты памножыў запас ежы, ня ўзрошчанай зямлёю, і воды Ярдану плашчом разьдзяліў. Маліся за збаўленьне душаў нашых.<br>
<br>
Жывучы на зямлі як анёл, ты, прароча, узбагаціўся духоўнымі дарамі. Словам тваім ты мёртвага юнака ўваскрасіў, і сам не зазнаў сьмерці, сеўшы на вогненную калясьніцу і ўзьняўшыся на вышыню. Маліся за збаўленьне душаў нашых.<br>
<br>
<em><font color="#d00505">(Тон 1)</font></em> Ільля руплівы, утаймаваўшы свае пажаданьні, сёньня бярэцца на неба і цудоўным спосабам накіроўвае ўсіх да збаўленьня. Краса прарокаў і анёл у целе, ён годны нябеснай славы, бо сваімі подзьвігамі ён явіў сябе як нябесны чалавек. Дык уславім яго, кажучы: «Будзь нам заступнікам, мудры, у судны дзень».<br>
<br>
Духоўнымі песьнямі ўславім прарокаў, Ільлю Тэсьбіцяніна, які ўзышоў на неба, і Елісея, які разам з плашчом атрымаў падвойную ласку ад Бога. Яны явіліся сьветачамі сусьветнымі, і сёньня моляцца за нашыя душы.<br>
<br>
Падобна Давіду, сёньня, верныя, у песьнях уславім прарока Гасподняга, Ільлю Тэсьбіцяніна, які словам зачыніў неба быццам палатку, і ўрадлівую зямлю зрабіў няплоднаю. Слаўны цуд! Зямны чалавек не дазваляе нябёсам дождж даць. Тленны чалавек апрануўся ў нятленнасьць, узьнёсься на неба на вогненнай калясьніцы, разам з плашчом даў Елісею падвойную ласку, выкрыў цара і непакорлівых людзей голадам пакараў, мерзкіх сьвятароў пасароміў і ўдовінага сына словам уваскрасіў. Малітвамі яго, Хрысьце Божа наш, захавай у супакоі прававерных хрысьціянаў і дай ім перамогу над усімі нягодамі.<br>
<br>
<strong>Слава...</strong><br>
<br>
<em><font color="#d00505">(Тон 8)</font></em> Уславім, верныя, у песьнях Ільлю і Елісея, вызначных прарокаў і ясныя сьветачы сусьветныя, і запяем радасна Хрысту: «Міласэрны Госпадзе, малітвамі Тваіх прарокаў дай людзям Тваім адпушчэньне правінаў і веліч зьмілаваньня».<br>
<br>
<strong>Цяпер...</strong><br>
<br>
Прымі, Уладарка, маленьні слугаў Тваіх, і вызваль нас ад усякай бяды і суму.<br>
<br>
<br>
<font color="#d00505"><em>Пасьля Вялікага ўслаўленьня:</em></font><br>
<br>
<strong><font color="#d00505">Трапар прароку Ільлі</font></strong> <font color="#d00505"><em>(тон 4).</em></font> Анёл у целе, прарокаў аснова, другі прадвесьнік прыйсьця Хрыстовага, Ільля слаўны, з вышыні паслаў Елісею падвойную ласку немачы адганяць і пракажоных ачышчаць, і тым, што шануюць яго, шле аздараўленьні.<br>
<br>
<strong>Слава... цяпер...</strong><br>
<br>
<em><font color="#d00505">Багародзічны (тон 4).</font></em> Тайна спрадвеку ўкрытая і анёлам няведамая, Табою, Багародзіца, тым, што жывуць на зямлі, сталася яўнаю: Бог прыняў цела ад Цябе, спалучыўшы ў Сабе без зьліцьця дзьве прыроды і, пацярпеўшы дзеля нас дабравольна на крыжы, уваскрасіў ім першастворанага і выбавіў ад сьмерці душы нашы.