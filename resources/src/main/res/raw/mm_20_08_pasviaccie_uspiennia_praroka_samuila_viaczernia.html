<!DOCTYPE HTML><strong><font color="#d00505">20 жніўня – Пасьвяцьце Ўсьпеньня Багародзіцы. Сьвятога прарока Самуіла<br>
<br>
ВЯЧЭРНЯ</font></strong><br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу...»:</font></em></strong><br>
<br>
<em><font color="#d00505">(Тон 6)</font></em> Сёньня беззаганная Багародзіца, якая нарадзіла Жыцьцё, адыходзіць да вечнага жыцьця; усё стварэньне цешыцца, анёльскія хоры праводзяць Уладарку з радасьцю і пяюць сьвяточныя песьні, а адзіны Сын Яе і Ўладар усіх прымае Яе да Сябе, каб панавала над усімі.<br>
<br>
Апосталы і прапаведнікі Божага слова, быццам на хмары, былі сабраныя з усіх куткоў зямлі на Сыён, каб бачыць слаўнае і сьвятое ўсьпеньне Божай Маці і пахаваць Тую, якая нарадзіла Госпада, Прытулак і непераможную Абарону верных на зямлі.<br>
<br>
Будзем радасна славіць Багародзіцу, якая ва ўсьпеньні Сваім прыносіць ад усяго стварэньня каштоўныя дары – веру, надзею і любоў беззаганную, чысьціню, сьвятасьць і справядлівасьць, – якімі Яна была ўпрыгожаная. Хай Яна зробіць нас удзельнікамі Сваіх дабрадзейнасьцяў і дастойнымі нябеснага валадарства.<br>
<br>
<strong><font color="#d00505">Прарока Самуіла</font></strong> <em><font color="#d00505">(тон 4).</font></em> Маці твая прынесла цябе, Самуіл, як прыемную ахвяру. Атрымаўшы цябе як плод дастойнай малітвы, яна аддала цябе Богу згодна з абяцаньнем. Дзеля гэтага на табе, слаўны, спачыла ласка Духа, якая ўзрасьціла цябе ў дабрыні і ўпрыгожыла мудрасьцю.<br>
<br>
Памазаны на сьвятарства алеем сьвятым, ты атрымаў дар прароцтва і бачаньне таго, што мела быць, і на загад Божы памазаў алеем караля. Ты прадказваў будучыню і чыніў справядлівы суд людзям ізраільскім, што няспынна грашылі і аддаляліся ад Бога, дастойны і баганосны Самуіле.<br>
<br>
Сёньня не ўяўна і ня ў сьне, як раней, але тварам у твар бачыш Таго, каго ты палюбіў, адкінуўшы цялесны змрок і цяжар, і радасна абыходзячы неба, як прарок пачэсны, усім прарокам роўны, праведнікаў субяседнік, таварыш анёлаў.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 6)</em></font> На Тваё несьмяротнае ўсьпеньне хмары падхапілі ў паветра апосталаў, расьцярушаных па ўсім сьвеце. І яны, прыйшоўшы, сталі вакол Твайго ўсесьвятога цела і, пахаваўшы яго, аднадушна сьледам за Габрыэлем усклікнулі: «Радуйся, поўная ласкі Дзева Маці, што мужа ня знала, Госпад з Табою!» Разам з імі малі Сына Твайго і Бога нашага за збаўленьне душаў нашых.<br>
<br>
<br>
<font color="#d00505"><strong>Вершапесьні</strong></font><br>
<br>
<em><font color="#d00505">(Тон 6)</font></em> Разам з боскім Габрыэлем усклікаем: «Радуйся, Усячыстая!» Ты ж, найсьвятая Маці Госпада, пераставіўшыся да Яго, зьмілуйся над тымі, якія славяць Цябе.<br>
<br>
<font color="#d00505"><em>Верш.</em></font> Устань, Госпадзе, ідзі на месца спачынку Твайго, Ты і каўчэг сьвятасьці Тваёй.<br>
<br>
Бязьмежная мудрасьць Божая праз Духа Сьвятога невыказна зрабіла Цябе Сваёй сьвятыняю і сёньня да нябесных духоўных сялібаў пераставіла Цябе, Багародзіца ўсяслаўная.<br>
<br>
<font color="#d00505"><em>Верш.</em></font> Кляўся Госпад Давіду праўдаю і не адступіцца ад яе: «Ад нашчадкаў тваіх пасаджу на пасадзе тваім».<br>
<br>
Як пакорны слуга прыходжу да Цябе, Маці Бога ўсіх, і прашу: «Ад усялякіх напасьцяў захавай хрысьціянскі род, Багародзіца, якая пануеш з Сынам Тваім».<br>
<br>
<strong>Слава... цяпер...</strong><br>
<br>
<font color="#d00505"><em>(Тон 6)</em></font> Калі прыйшоў час перастаўленьня Твайго ўсячыстага цела, апосталы, што стаялі вакол ложа, з трапятаньнем і сумам глядзелі на Цябе; а Пётра з сьлязьмі ўсклікнуў: «Бачу Цябе ясна, Дзева, жыцьцё ўсіх, як Ты ляжыш нерухома, і дзіўлюся, бо Асалода ўсіх учыніла ў Табе жыльлё Сабе. Малі цяпер няспынна Сына і Бога Твайго, каб Ён захаваў бясьпечным статак Свой».<br>
<br>
<br>
<strong><font color="#d00505">Адпушчальныя трапары<br>
<br>
Прарока Самуіла</font></strong> <em><font color="#d00505">(тон 2).</font></em> Прароку Божы Самуіле, дар пачэсны няплоднага ўлоньня, ты быў прынесены ў дары, быццам цэлапальная ахвяра, прыемная Госпаду твайму, якому ты служыў у сьвятасьці і справядлівасьці. Дзеля гэтага мы шануем цябе, як малельніка за душы нашы.<br>
<br>
<strong>Слава... цяпер...<br>
<br>
<font color="#d00505">Сьвята</font></strong> <em><font color="#d00505">(тон 1).</font></em> Дзявоцтва захаваўшы ў сынараджэньні Тваім, пасьля сьмерці сьвету не пакінула Ты, Багародзіца: да жыцьця пераставілася Ты, будучы Маці Жыцьця, і малітвамі Тваімі выбаўляеш ад сьмерці душы нашыя.