<!DOCTYPE HTML><strong><font color="#d00505">Перадсьвяцьце Ўваходу ў сьвятыню Найсьвяцейшай Багародзіцы і сьвятых Рыгора і Прокла<br>
<br>
ВЯЧЭРНЯ</font></strong><br>
<br>
<font color="#d00505"><em>На </em></font><strong><font color="#d00505"><em>«Госпадзе, Цябе клічу...»</em></font></strong><font color="#d00505"><em>:<br>
<br>
(Тон 1)</em></font> Дзевы з сьвечкамі праводзяць Заўсёды Дзеву і духам прадвяшчаюць тое, што мае быць: Тая, якая зьяўляецца Сьвятыняю Божаю, у красе дзявоцтва, як дзіця ў сьвятыню ўводзіцца.<br>
<br>
Блаславёны плод сьвятога абяцаньня – Багародзіца, – сёньня явілася сьвету як вышэйшая за ўсіх. Ахоўваная Боскім Духам, яна набожна ўводзіцца ў сьвятыню Божую, спаўняючы абяцаньне бацькоў Яе.<br>
<br>
Узгадаваная на нябесным хлебе ў сьвятыні Гасподняй, Ты, Дзева, нарадзіла сьвету Хлеб Жыцьця – Слова, для якога Ты была тайна выбраная Духам Сьвятым быць беззаганнай сьвятыняй, і заручаная з Богам Айцом.<br>
<br>
<em><font color="#d00505">(Тон 8)</font></em> Пасяліўшыся з радасьцю ў нябесным жыльлі і стоячы разам з анёламі перад пасадам Гасподнім, маліся, ойча Рыгор, за адпушчэньне грахоў тым, што на зямлі спраўляюць памяць тваю.<br>
<br>
Малітаўным сярпом, ты, ойча Рыгор, зрэзаў церне пажаданьняў і плугам устрыманасьці ўзараў ральлю душы; пасеяўшы семя набожнасьці, ты ўзрасьціў плады аздараўленьняў для ўсіх.<br>
<br>
Прыстаньню дабрадзейнасьцяў завем цябе, ойча сьвяты Рыгор, прыяцелем маўчаньня, захавальнікам нядрэмнасьці, прыкладам чысьціні, і малітвы жыльлём, скарбніцаю цудаў і малельнікам за тых, што шануюць цябе.<br>
<br>
<strong>Слава... цяпер...</strong><br>
<br>
<em><font color="#d00505">(Тон 4)</font></em> Сёньня Багародзіца, сьвятыня Божая, прыводзіцца ў сьвятыню Гасподнюю і Захар прымае Яе. Сёньня радуецца Сьвятое Сьвятых, і хоры анёльскія тайна сьвяткуюць. І мы разам з Габрыэлем усклікаем: «Радуйся, Поўная ласкі, з Табою Госпад, які дае Табою ўсім веліч зьмілаваньня».<br>
<br>
<br>
<strong><font color="#d00505">Вершапесьні</font></strong><br>
<br>
<font color="#d00505"><em>(Тон 4)</em></font> Сьветласьцю догмаў і красою жыцьця ты, годны памяці Прокле, упрыгожыў сьвятарства тваё і вучэньнямі тваімі прасьвятліў ўсіх. Дзеля гэтага славім цябе ў песьнях і сьвяткуем пачэсную памяць тваю.<br>
<br>
<em><font color="#d00505">Верш.</font></em> Дарагая ў вачох Госпада сьмерць сьвятых Яго.<br>
<br>
Ты ясна навучаў і багамудра прапаведаваў, што ўсячыстая Дзева Багародзіца нарадзіла Спрадвечнага Творцу і Ўладара, Сына і Слова Айца, які, застаўшыся нязьменным, у апошні час дабравольна стаўся чалавекам. Вучэньнем тваім ты пасароміў Нэсторыя як няшчырага і неразумнага.<br>
<br>
<font color="#d00505"><em>Верш.</em></font> Сьвятары Твае апрануцца ў справядлівасьць, і сьвятыя Твае ўзрадуюцца.<br>
<br>
Ты, годны памяці, зачэрпаў вады вучэньня ад мудрага Богапрапаведніка, і стаўшыся ягоным пераемнікам, явіўся аселішчам набожнасьці, ўмацоўваючы праўдзіваю навукаю паству Хрыстовую, і вярнуўшы пачэсныя мошчы папярэдніка твайго, быццам царскі набытак, Царкве.<br>
<br>
<strong>Слава... цяпер...</strong><br>
<br>
<em><font color="#d00505">(Тон 4)</font></em> Прыйдзіце, усе верныя, усхвалім адзіную Беззаганную, аб якой прарокі прапаведавалі, і якая сёньня прыводзіцца ў сьвятыню – спрадвеку прызначаную быць Маці і ў апошні час нам аб’яўленую як Багародзіцу. Малітвамі яе, Госпадзе, даруй нам супакой і веліч зьмілаваньня.<br>
<br>
<br>
<font color="#d00505"><strong>Адпушчальныя трапары<br>
<br>
Трапар сьвятых</strong> <em>(тон 4).</em></font> Божа айцоў нашых, Ты паступаеш з намі з Тваёй заўсёднай лагоднасьцю: не пераставай быць спагадлівым для нас, але малітвамі іх кіруй у супакоі нашым жыцьцём.<br>
<br>
<strong>Слава... цяпер...</strong><br>
<br>
<font color="#d00505"><strong>Трапар перадсьвяцьця</strong> <em>(тон 4).</em></font> Сёньня Ганна прадвяшчае радасьць, узрасьціўшы плод, што разганяе сум, – адзіную Заўсёды Дзеву. Згодна з абяцаньнем, яна прыводзіць з радасьцю ў сьвятыню Гасподнюю Тую, якая мае быць чыстаю Маці і сьвятыняю Бога Слова.