<!DOCTYPE HTML><strong><font color="#d00505">21 жніўня – Пасьвяцьце Ўсьпеньня Багародзіцы. Сьвятога апостала Тадэя і сьвятога айца нашага Аўрама Смаленскага і вучня ягонага Ахрэма<br>
<br>
ЛІТУРГІЯ<br>
<br>
Трапары<br>
<br>
Трапар сьвята</font></strong> <font color="#d00505"><em>(тон 1).</em></font> Дзявоцтва захаваўшы ў сынараджэньні Тваім, пасьля сьмерці сьвету не пакінула Ты, Багародзіца: да жыцьця пераставілася Ты, будучы Маці жыцьця, і малітвамі Тваімі выбаўляеш ад сьмерці душы нашыя.<br>
<br>
<strong><font color="#d00505">Трапар апостала Тадэя</font></strong> <font color="#d00505"><em>(тон 3).</em></font> Апостале сьвяты Тадэю, малі міласэрнага Бога, каб Ён дараваў душам нашым адпушчэньне грахоў.<br>
<br>
<font color="#d00505"><strong>Трапар Аўрама Смаленскага</strong> <em>(тон 8).</em></font> Быццам сонца, што промнямі сваімі разганяе цемру і асьвятляе сусьвет, так нам сёньня зазьзяла памяць твая, ўсяслаўны. Сёньня анёлы і душы праведнікаў у небе радасна сьвяткуюць, і мы, грэшныя, да цябе прыходзім і молімся: «Ойча пачэсны Аўраме, малі няспынна Хрыста Бога нашага захаваць у супакоі краіну нашую і людзей, якія з любоўю шануюць цябе».<br>
<br>
<strong>Слава...<br>
<br>
<font color="#d00505">Кандак Аўрама Смаленскага</font></strong> <font color="#d00505"><em>(тон 3).</em></font> Сёньня, Госпадзе, зазьзяла нам памяць сьвятога Твайго, быццам сонца, што промнямі сваімі ўсіх асьвятляе: малітвы ягоныя, разам з малітвамі Ўсячыстае Маці Твае, ад бедаў выбаўляюць усіх і робяць дарэмнымі намаганьні ворагаў. Дзеля гэтага, мы, людзі Твае і ўся краіна наша, хвалімся і выбаўляемся малітвамі ўгодніка Твайго Аўрама, пачэснага айца нашага.<br>
<br>
<strong>Цяпер...<br>
<br>
<font color="#d00505">Кандак сьвята</font></strong> <font color="#d00505"><em>(тон 2).</em></font> Надзейную заступніцу нашу Багародзіцу, што няспынна моліцца за нас, магіла і сьмерць ня здолелі ўтрымаць: паколькі Яна – Маці Жыцьця, да жыцьця перавёў Яе Той, хто пасяліўся ў дзявочым улоньні Яе.<br>
<br>
<br>
<font color="#d00505"><strong>Пракімен</strong> <em>(Пс 115.6, 3).</em></font> Дарагая ў вачох Госпада сьмерць сьвятых Яго.<br>
<br>
<font color="#d00505"><em>Верш.</em></font> Чым адплачу Госпаду за ўсе дабрадзействы Яго.<br>
<br>
<br>
<font color="#d00505"><strong>Апостал:</strong> <em>Гал 5.22 – 6.2.</em></font><br>
<br>
<br>
<strong><font color="#d00505">Алілуя</font></strong> <font color="#d00505"><em>(Пс 111.1, 2).</em></font> Шчасьлівы той, хто баіцца Госпада і суцяшэньне знаходзіць у запаветах Яго.<br>
<br>
<em><font color="#d00505">Верш.</font></em> Нашчадкі яго будуць магутнымі на зямлі.<br>
<br>
<br>
<font color="#d00505"><strong>Евангельле:</strong> <em>Мц 11.27-30.</em></font><br>
<br>
<br>
<strong><font color="#d00505">Задастойнік.</font></strong> Анёлы, усьпеньне Ўсячыстае бачыўшы, дзіву даліся, як гэта Дзева ўзыходзіць ад зямлі на неба.<br>
<br>
У Табе, Усячыстая, адмяняюцца законы прыроды: мацярынства Тваё застаецца дзявочым, і сьмерць Твая аб’яўляе жыцьцё. Застаўшыся пасьля родаў дзеваю і пасьля сьмерці жывою, збаўляеш, Багародзіца, заўжды набытак Твой.<br>
<br>
<br>
<strong><font color="#d00505">Прычасьнік.</font></strong> Чашу збаўленьня прыму, буду клікаць імя Гасподняе.<br>
<br>
Памяць праведніка жыць будзе вечна: благое весткі ён не збаіцца. Алілуя, алілуя, алілуя.