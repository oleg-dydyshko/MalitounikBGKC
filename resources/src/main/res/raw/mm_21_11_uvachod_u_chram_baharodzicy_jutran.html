<!DOCTYPE HTML><font color="#d00505"><strong>21 ЛІСТАПАДА – УВАХОД У СЬВЯТЫНЮ НАЙСЬВЯЦЕЙШАЙ БАГАРОДЗІЦЫ<br>
<br>
ЮТРАНЬ<br>
<br>
Трапар</strong> <em>(тон 4).</em></font> Сёньня – правобраз Божае спагады і абвяшчэньне збаўленьня людзям: Дзева яўна ў Дом Божы ўваходзіць і Хрыста ўсім прадвяшчае. Усклікнем жа Ёй на ўвесь голас: «Радуйся, провіду Божага спаўненьне!» <em><font color="#d00505">(Тройчы)</font></em><br>
<br>
<strong><font color="#d00505">Сядальная песьня 1</font></strong> <em><font color="#d00505">(тон 1).</font></em> Плод праведных Якіма і Ганны прыводзіцца сёньня ў сьвятыню, дзіця векам і карміцелька нашага Жыцьця, якую блаславіў сьвятар Захар. Дык усхвалім Яе ўсе набожна, як Маці Божую. <em><font color="#d00505">(Двойчы)</font></em><br>
<br>
<strong><font color="#d00505">Сядальная песьня 2</font></strong> <em><font color="#d00505">(тон 4).</font></em> Ты, Чыстая, была пасьвячаная Богу перад зачацьцем, а пасьля нараджэньня, згодна з абяцаньнем бацькоў, Цябе прывялі ў сьятыню як дар Яму. Існая Божая Сьвятыня і Ўспрыймальніца недасяжнага Боскага сьвятла, Ты прыводзішся ў Божы дом як нявіннае дзіцё, і ў сьвятым месцы пры запаленых сьветачах прабываеш адна. Дзівосны Твой уваход у сьвятыню, адзіная Боганявеста і заўсёды Дзева! <font color="#d00505"><em>(Двойчы)</em><br>
<br>
<br>
<strong>Паліелей<br>
<br>
<em>«Хваліце імя Гасподняе...»</em><br>
<br>
<br>
Узьвялічваньне.</strong></font> Узьвялічваем Цябе, усесьвятая Дзева, Богам выбраная, і славім Твой уваход у сьвятыню.<br>
<br>
<em><font color="#d00505">Верш 1.</font></em> Вялікі Госпад і поўны славы ў горадзе Бога нашага, на гары сьвятой Яго.<br>
<br>
<font color="#d00505"><em>Верш 2.</em></font> Слаўныя рэчы кажуць пра цябе, места Божае.<br>
<br>
<font color="#d00505"><em>Верш 3.</em></font> Асьвяціў селішча сваё Ўсявышні.<br>
<br>
<strong>Слава... цяпер...</strong><br>
<br>
Алілуя, алілуя, алілуя. Слава Табе Божа! <font color="#d00505"><em>(Тройчы)</em></font><br>
<br>
<br>
<strong><font color="#d00505">Сядальная песьня</font></strong> <em><font color="#d00505">(тон 8).</font></em> Хай радуецца псалміст Давід, хай цешацца Якім з Ганнаю, бо вось сьвяты плод, які нарадзіўся ад іх, Марыя сьветланосная, Боская сьвечка, уваходзіць у сьвятыню. Сын Барахіі ўбачыў Яе, блаславіў і радасна ўсклікнуў: «Радуйся, сусьветны цуд!» <font color="#d00505"><em>(Двойчы)</em></font><br>
<br>
<br>
<strong><font color="#d00505">Узыходная песьня</font></strong><br>
<br>
<font color="#d00505"><em>Першы антыфон тону 4.</em></font><br>
<br>
<br>
<strong><font color="#d00505">Пракімен</font></strong> <em><font color="#d00505">(тон 4).</font></em> Слухай, дачка, глянь, і прыхілі вуха Тваё.<br>
<br>
<font color="#d00505"><em>Верш.</em></font> З сэрца майго б’юць крыніцай прыгожыя словы.<br>
<br>
<br>
<strong>Чытаньне сьвятога Евангельля паводле Лукі</strong> <em>(Лк 1.39-49, 56)</em><br>
<br>
У тыя дні Марыя, устаўшы, пайшла хутка ў горныя мясьціны ў горад (пакаленьня) Юды. І ўвайшла ў дом Захара і прывітала Альжбету. Калі Альжбета пачула прывітаньне Марыі, дзіцятка ва ўлоньні яе заварушылася, і напоўнілася Альжбета Духам Сьвятым. І ўсклікнула моцным голасам, кажучы: «Блаславёная Ты між жанчынаў і блаславёны Плод улоньня Твайго. І адкуль мне гэта, што прыйшла да мяне Маці Госпада майго? Бо вось як толькі голас Твайго прывітаньня загучаў у вушох маіх, дзіцятка ва ўлоньні маім заварушылася з радасьці. Блаславёная Ты, што паверыла, бо споўняцца словы, сказаныя Табе ад Госпада».<br>
<br>
Тады сказала Марыя: «Душа мая абвяшчае веліч Госпада і мой дух узрадаваўся ў Богу Збаўцы маім. Бо Ён глянуў на пакорнасьць служкі сваёй: ад гэтага часу шчасьлівай называць мяне будуць усе пакаленьні. Бо вялікія справы ўчыніў мне Ўсемагутны: Сьвятое імя Яго».<br>
<br>
Марыя прабыла ў яе тры месяцы і пасьля вярнулася дамоў.<br>
<br>
<br>
<em><font color="#d00505">Пасьля </font></em><strong><em><font color="#d00505">Пс 50:</font></em><br>
<br>
Слава...</strong><br>
<br>
<font color="#d00505"><em>(Тон 2)</em></font> Сёньня хорам адухоўлены вялікага Ўладара ўваходзіць у сьвятыню, каб прыгатавацца быць Боскім жыльлём. Весяліцеся, людзі!<br>
<br>
<strong>Цяпер...</strong><br>
<br>
Сёньня хорам адухоўлены вялікага Ўладара ўваходзіць у сьвятыню, каб прыгатавацца быць Боскім жыльлём. Весяліцеся, людзі!<br>
<br>
<font color="#d00505"><em><strong>«Зьмілуйся нада мною, Божа...»</strong><br>
<br>
(Тон 4)</em></font> Сёньня Богазьмяшчальная сьвятыня – Багародзіца, – прыводзіцца ў сьвятыню Гасподнюю, і Захар прымае Яе; сёньня Сьвятое сьвятых радуецца, і анёлы нябачна сьвяткуюць, а з імі і мы спраўляем сьвята і ўсклікаем з Габрыэлем: «Радуйся, поўная ласкі, з Табою Госпад, які мае веліч зьмілаваньня».<br>
<br>
<br>
<strong><font color="#d00505">Канон</font></strong> <em><font color="#d00505">(тон 4)</font></em><br>
<br>
<strong><font color="#d00505">Песьня 1.</font></strong><br>
<br>
<em><font color="#d00505">Ірмас.</font></em> Адчыню вусны мае, і напоўняцца Духам; слова скажу ў гонар Уладаркі Маці, і стану сьвяткаваць сьветлую ўрачыстасьць і славіць радасна ў песьнях цуды Яе.<br>
<br>
<em><font color="#d00505">Прыпеў.</font></em> Усесьвятая Багародзіца, збаў нас.<br>
<br>
Мы ведаем Цябе, Усячыстая, як скарбніцу мудрасьці і невычэрпную крыніцу ласкі. Дык просім Цябе, Уладарка: дай кроплям мудрасьці Тваёй упасьці на нас, каб нам заўжды славіць Цябе.<br>
<br>
Ты, Усячыстая, вышэйшая за нябёсы, хорам і палата, увайшла ў сьвятыню Божую, каб там прыгатавацца быць умяшчальніцай Бога ў час прыйсьця Яго.<br>
<br>
Багародзіца дала зазьзяць сьвятлу ласкі, прасьвятліла ўсіх і сабрала ў адно, каб славіць у песьнях Ейную ўрачыстасьць. Дык пойдзем да Яе.<br>
<br>
Слаўная брама, непраходная людзкому розуму, адчыняе сёньня дзьверы Божай сьвятыні і запрашае нас увайсьці разам з Ёю і цешыцца з Ейных цудаў.<br>
<br>
<em><font color="#d00505">Катавасія.</font></em> Хрыстос родзіцца – слаўце Яго; Хрыстос зыходзіць з нябёсаў – сустракайце Яго; Хрыстос на зямлі – цешцеся! Сьпявай Госпаду, уся зямля, людзі, радасна вітайце Яго, бо Ён праславіўся.<br>
<br>
<br>
<strong><font color="#d00505">Песьня 3</font></strong><br>
<br>
<font color="#d00505"><em>Ірмас.</em></font> У боскай славе Тваёй, Багародзіца, жывая і невычэрпная Крыніца, умацуй аднадушны хор песьняроў Тваіх і зрабі іх дастойнымі вянцоў славы.<br>
<br>
Сёньня сьвятыня прымае жывы Хорам Божы і стаецца ўпрыгожаным вясельным хорамам чыстае і беззаганнае Дзевы, што зьзяе ясьней за ўсе стварэньні.<br>
<br>
Сёньня Давід сьвяткуе, скача з радасьці і цешыцца з намі. Ён называе Цябе, Дзева Беззаганная, каралеваю, што стаіць упрыгожаная ў хораме перад Уладаром і Богам.<br>
<br>
Прысуд прыйшоў некалі праз Эву ўсяму роду людзкому. Цяпер з патомства яе выйшла Багародзіца, якая сёньня прыводзіцца ў дом Божы. Ад Яе заквітнела нятленнасьць і абнаўленьне.<br>
<br>
Анёльскія хоры сьвяткуюць, а з імі мноства людзей. Сьвечканосцы ідуць у дом Божы перад Табою, Усячыстая, і славяць веліч Тваю.<br>
<br>
<em><font color="#d00505">Катавасія.</font></em> Спрадвеку ад Айца народжанаму нятленнаму Сыну, што ў апошнія дні ад Дзевы бяз семя прыняў цела, Хрысту Богу пяем: «Ты наша сіла. Сьвяты Ты, Госпадзе!»<br>
<br>
<br>
<font color="#d00505"><strong>Сядальная песьня</strong> <em>(тон 4).</em></font> Скажы, Давідзе, што гэта сёньня за сьвята? Ці ня ў гонар Тае, якую ты ўславіў некалі ў кнізе псалмаў, як Дачку, Дзіця Божае і Дзеву, кажучы: «Прыводзяць яе да ўладара; усьлед за ёю ідуць дзевы, дружкі яе праводзяць яе?» Хай усе верныя сьвяткуюць гэтую ўрачыстасьць і з удзячнасьцю пяюць на ўвесь голас: «Ты, Беззаганная, – нашая слава і збаўленьне!»<br>
<br>
<br>
<font color="#d00505"><strong>Песьня 4</strong><br>
<br>
<em>Ірмас.</em></font> Прарок Абакум прадбачыў невыказны Боскі провід уцелаўленьня Ўсявышняга ад Цябе, Дзева, і ўсклікнуў: «Слава сіле Тваёй, Госпадзе!»<br>
<br>
Сёньня дом Божы прымае Браму непраходную і адмяняе службу законную, бо існа зьявілася людзям праўда.<br>
<br>
Гара ацененая, якую некалі прадбачыў і прадказаў Абакум, прыйшла ў сьвятыню. Там Яна зацьвіла дабрадзейнасьцямі і сваім ценем пакрыла ўсю зямлю.<br>
<br>
Хай уся зямля ўбачыць дзіўны і слаўны цуд, як Дзева прымае ад анёлаў страву і дае нам вобраз Божага провіду.<br>
<br>
Ты, Нявеста Ўладара, явілася нам як сьвятыня, хорам і неба адухоўленае. Сёньня Цябе прыводзяць у сьвятыню Гасподнюю, дзе будзеш жыць беззаганнаю.<br>
<br>
<em><font color="#d00505">Катавасія.</font></em> Як жазло з кораня Ясеева і кветка, што на ім расьцьвіла, Ты, Хрысьце, зацьвіў ад Дзевы. Ты, Божа, непадуладны законам прыроды, прыйшоў з гары, ацененай лесам, прыняў цела ад Тое, што мужа ня знала. Слава сіле Тваёй, Госпадзе!<br>
<br>
<br>
<font color="#d00505"><strong>Песьня 5</strong><br>
<br>
<em>Ірмас.</em></font> Усё стварэньне сумелася, убачыўшы боскую славу Тваю: Ты, Дзева, што мужа ня знала, мела ва ўлоньні Бога ўсіх і нарадзіла спрадвечнага Сына, які дае супакой усім, што славяць Цябе.<br>
<br>
Усячыстая Дзева асьвячаецца сёньня ў сьвятыні Божай, як слаўнае асьвячэньне і сьвятая ахвяра; і ў спосаб вядомы Яму аднаму, захоўваецца як жыльлё Ўладара нашага Бога.<br>
<br>
Убачыўшы красу душы Тваёй, Усячыстая, Захар усклікнуў: «Ты – збаўленьне ўсіх і радасьць, Ты нашае пакліканьне, бо праз Цябе Недасяжны стаўся даступным для мяне!»<br>
<br>
Вышэй за розум цуды Твае, Усячыстая! Дзівоснае было Тваё нараджэньне, дзіўнае ўзгадаваньне. Усё ў Табе слаўнае, Боганявеста, і недасяжнае для людзей.<br>
<br>
Ты, Боганявеста Багародзіца ўсяхвальная, зазьзяла, быццам сьветач, у доме Гасподнім, і прасьвятліла нас пачэснымі Тваімі цудамі.<br>
<br>
<em><font color="#d00505">Катавасія.</font></em> Як Бог міру і Айцец ласкаў, Ты паслаў нам Анёла вялікае Рады, які нам прынёс супакой. Накіраваныя Ім да сьвятла, сярод нядрэмнай ночы славім Цябе, Чалавекалюбча.<br>
<br>
<br>
<font color="#d00505"><strong>Песьня 6</strong></font><br>
<br>
<em><font color="#d00505">Ірмас.</font></em> На гэтую боскую і слаўную ўрачыстасьць Божай Маці прыйдзіце, усе багамудрыя, пляскайце ў далоні і слаўце Таго, хто нарадзіўся ад Яе.<br>
<br>
Той, хто словам Сваім утрымлівае ўсё, пачуў малітву праведных Якіма і Ганны і, разьвязаўшы путы няплоднасьці, у добрасардэчнасьці Сваёй даў ім Прычыну нашай радасьці.<br>
<br>
Каб явіць людзям збаўленьне, Госпад выбраў ад людзей Тую, што мужа ня знала, быць знакам прымірэньня і абнаўленьня.<br>
<br>
Як дом ласкі, у якім схаваныя невыка́зныя скарбы Божага провіду, Ты, Усячыстая, сталася ўдзельніцай нятленнай радасьці ў сьвятыні.<br>
<br>
Прыняўшы Цябе, Божая Нявеста, як каралеўскую карону, сьвятыня прасьвятлілася, бо пазнала ў Табе зьдзяйсьненьне прадказаньняў прарочых.<br>
<br>
<em><font color="#d00505">Катавасія.</font></em> Зьвер марскі выкінуў з нутра свайго Ёну, які быў там, быццам дзіця ва ўлоньні. Слова, што было ва ўлоньні Дзевы і ўзяло цела ад Яе, выйшла адтуль, захаваўшы Яе непарушнаю. Будучы непадуладным тленнасьці, Хрыстос захаваў непашкоджанаю Маці Сваю.<br>
<br>
<br>
<font color="#d00505"><strong>Кандак</strong> <em>(тон 4).</em></font> Чыстая сьвятыня Збавіцеля, шматкаштоўны хорам і Дзева, асьвячаная скарбніца Божай славы ўводзіцца сёньня ў дом Гасподні і прыносіць з Сабою ласку Божага Духа. Анёлы Божыя славяць Яе ў песьнях, усклікаючы: «Вось жыльлё нябеснае!»<br>
<br>
<em><font color="#d00505">Ікас.</font></em> Бачачы поўню Боскіх ласкаў у Дзеве, цешуся і не магу зразумець невыказнай тайны, як гэта Ўсячыстая была адзіная выбраная з усяго стварэньня, бачнага і нябачнага. Хачу ўславіць і ўзьвялічыць Яе і, хоць не знаходжу годных словаў і думак, асьмельваюся клікаць: «Вось жыльлё нябеснае!»<br>
<br>
<br>
<strong><font color="#d00505">Песьня 7</font></strong><br>
<br>
<font color="#d00505"><em>Ірмас.</em></font> Мужныя і багамудрыя юнакі, не захацеўшы служыць стварэньню замест Творцы, вогненнае выпрабаваньне за нішто палічыўшы, радасна сьпявалі: «Усяхвальны Госпад і Бог айцоў, блаславёны Ты».<br>
<br>
Вясна радасна зазьзяла па ўсёй зямлі і прасьвятліла ласкаю нашыя думкі, душы і розум. Сёньня сьвята Багародзіцы, дык будзем цешыцца.<br>
<br>
Хай сёньня ўсе стварэньні – неба і зямля, хоры анёлаў і мноства людзей, – прыйдуць прывітаць Уладарку Маці Божую, і хай клічуць: «Радасьць і збаўленьне прыводзіцца ў сьвятыню».<br>
<br>
Пісаны закон мінуў, як цень, бо зазьзяў прамень ласкі, калі Ты, заўсёды Блаславёная чыстая Дзева, увайшла ў сьвятыню.<br>
<br>
Неба, зямля і апраметная былі аддадзеныя пад уладу Сыну Твайму, Усячыстая, як Творцу і Богу, і ўсе народы на зямлі засьведчылі, што зьявіўся Госпад, Збавіцель душаў нашых.<br>
<br>
<font color="#d00505"><em>Катавасія.</em></font> Адкінуўшы з пагардаю нязбожны загад, узгадаваныя ў дабрадзейнасьці юнакі не збаяліся пагрозы агню, але стаялі сярод полымя і сьпявалі: «Божа айцоў нашых, блаславёны Ты!»<br>
<br>
<br>
<font color="#d00505"><strong>Песьня 8</strong><br>
<br>
<em>Ірмас.</em></font> Слухай, Чыстая Дзева, як Габрыэль абвяшчае Табе спрадвечную пастанову Ўсявышняга, і будзь гатовая прыняць Бога. Праз Цябе Незьмяшчальны прыйдзе да людзей. Дзеля гэтага радасна клічу: «Усе стварэньні Гасподнія, блаславіце Госпада!»<br>
<br>
Ганна, прывяла Ўсячысты Хорам у дом Божы і з вераю сказала сьвятару: «Прымі сёньня Дзіця, дадзенае мне ад Бога, і ўвядзі Яе ў дом Творцы твайго, радасна ўсклікаючы: “Усе стварэньні Гасподнія, блаславіце Госпада!”»<br>
<br>
Захар, убачыўшы Ганну, сказаў: «Ты прыводзіш Маці Жыцьця – Багародзіцу, якую прадказалі прарокі Божыя. Дык як можа сьвятыня ўмясьціць Яе? Дзіўлюся і клічу: “Усе стварэньні Гасподнія, блаславіце Госпада!”»<br>
<br>
Ганна адказала Захару: «Прыходжу як слуга Божая і малюся з вераю, каб Ён прыняў плод улоньня майго. Бо я абяцала, што пасьля нараджэньня ахвярую Яе Таму, хто даў мне Яе. Дык цяпер клічу: “Усе стварэньні Гасподнія, блаславіце Госпада!”»<br>
<br>
«Ты робіш усё згодна з Законам – сьвятар адказаў ёй. – Тым ня менш дзіўную рэч назіраю, бо бачу, што Тая, якая прыводзіцца ў Дом Божы, перавышае ласкаю Сьвятое сььвятых. Дзеля гэтага радасна клічу: “Усе стварэньні Гасподнія, блаславіце Госпада!”»<br>
<br>
«Чую словы твае – Ганна кажа, – і поўнюся новай сілаю. Дух Божы даў табе разуменьне, і ты ясна аб’явіў, што мае быць з Дзеваю. Дык прымай Беззаганную ў сьвятыню Творцы твайго і сьпявай Яму радасна: “Усе стварэньні Гасподнія, блаславіце Госпада!”»<br>
<br>
«Ясны сьветач загарэўся для нас – усклікнуў сьвятар, – і радасьцю вялікаю зьзяе ў сьвятыні. Хай душы прарокаў цешацца са мною, бачачы слаўныя рэчы, што дзеюцца ў доме Божым, і хай няспынна клічуць: “Усе стварэньні Гасподнія, блаславіце Госпада!”»<br>
<br>
<em><font color="#d00505">Катавасія.</font></em> Печ, мокрая ад расы, была вобразам звышпрыроднага цуду. Як яна не спаліла ўкінутых у яе юнакоў, так агонь Боства, што пасяліўся ў Дзявочым улоньні, не пашкодзіў яго. Дзеля гэтага пяём: «Усе стварэньні хай славяць Госпада і ўзьвялічваюць Яго праз усе вякі!»<br>
<br>
<br>
<em><font color="#d00505">Замест <strong>«Душа мае абвяшчае веліч Госпада...»</strong> бяруцца наступныя прыпевы ў перамешку з строфамі песьні 9:<br>
<br>
Прыпеў.</font></em> Анёлы, убачыўшы ўваход Усячыстае, дзіву даліся, як гэта Дзева ўвайшла ў Сьвятое сьвятых.<br>
<br>
<br>
<font color="#d00505"><strong>Песьня 9</strong><br>
<br>
<em>Ірмас.</em></font> Хай ніяка́я нячыстая рука не дакранецца да Божай Скарбніцы, і хай вусны верных несьціха́на славяць Багародзіцу анёльскім прывітаньнем, радасна ўсклікаючы: «Ты, Дзева чыстая, сапраўды вышэйшая за ўсе стварэньні!»<br>
<br>
<em><font color="#d00505">Прыпеў.</font></em> Анёлы, убачыўшы ўваход Усячыстае, дзіву даліся, як гэта Яна ў славе ўвайшла ў Сьвятое сьвятых.<br>
<br>
Багародзіца чыстая, Ты маеш сьветлую дабрыню душэўнае чысьціні, і Ты напоўненая ласкай Божаю з нябёсаў. Сьвятлом несьмяротным Ты прасьвятляеш заўсёды тых, што радасна клічуць: «Сапраўды, Чыстая Дзева, Ты вышэйшая за ўсіх!»<br>
<br>
<em><font color="#d00505">Прыпеў.</font></em> Анёлы, убачыўшы ўваход Усячыстае, дзіву даліся, як гэта Дзева ўвайшла ў славе ў Сьвятое сьвятых.<br>
<br>
Словы бясьсільныя выказаць веліч цуду Твайго, Багародзіца Чыстая. Вялікую тайну бачу ў Табе, бо цела Тваё непадуладнае тленнасьці граху. Дзеля гэтага з удзячнасьцю клічу: «Сапраўды, Чыстая Дзева, Ты вышэйшая за ўсіх!»<br>
<br>
<em><font color="#d00505">Прыпеў.</font></em> Анёлы і людзі, ушануем уваход Дзевы, што ў славе ўвайшла ў Сьвятое Сьвятых.<br>
<br>
Закон прадвясьціў Цябе, Усячыстая, у вобразе Скініі і Боскай манны, як дзівосны Ківот і Заслону царкоўную, жазло Аарона, сьвятыню незьнішчальную і браму Божую, і навучыў нас клікаць: «Сапраўды, Чыстая Дзева, Ты вышэйшая за ўсіх!»<br>
<br>
<em><font color="#d00505">Прыпеў.</font></em> Анёлы, убачыўшы ўваход Усячыстае, дзіву даліся, як гэта Дзева, з волі Божае, ўвайшла ў Сьвятое сьвятых.<br>
<br>
Давід пяяў хвалу Тваю, называючы Цябе царскай Дачкой, Красою дабрадзейнасьцяў, што стаіць па правай руцэ Бога ў пазалочанай вопратцы. Па-прароцку ён клікаў: «Сапраўды, Чыстая Дзева, Ты вышэйшая за ўсіх!»<br>
<br>
<em><font color="#d00505">Прыпеў.</font></em> Анёлы, цешцеся разам з сьвятымі, дзевы, радуйцеся, бо вось Божае Дзіця ўвайшло ў Сьвятое сьвятых.<br>
<br>
Саламон прадбачыў, як Ты прымеш Бога, і назваў Цябе Брамай Божай і жывой Крыніцаю запячатанай, адкуль плывуць чыстыя воды для нас, якія клічам: «Сапраўды, Чыстая Дзева, Ты вышэйшая за ўсіх!»<br>
<br>
<font color="#d00505"><em>Прыпеў.</em></font> Анёлы і людзі, узьвялічым у песьнях Дзеву, што сёньня набожна ўвайшла ў Сьвятое сьвятых.<br>
<br>
Дай, Багародзіца, душы маёй у дары Твой ціхі супакой. Ты – крыніца жыцьця для тых, што шануюць Цябе. Абарані, пакрый і захавай нас, каб нам клікаць: «Сапраўды, Чыстая Дзева, Ты вышэйшая за ўсіх!»<br>
<br>
<em><font color="#d00505">Катавасія.</font></em> Дзіўную і слаўную бачу тайну: пячора – неба, Дзева – пасад хэрувімскі, ясьлі – жыльлё, у якім памясьціўся Незьмяшчальны Хрыстос, якога мы ў песьнях славім.<br>
<br>
<br>
<font color="#d00505"><strong>Экзапастыляр.</strong></font> Усхвалім у веры Марыю, Дзіця Божае, якую некалі прарокі прадказалі, называючы Яе Маннай і Жазлом Аарона, Табліцай Закону і нясечанай Гарой, бо сёньня Яна ўводзіцца ў Сьвятое сьвятых, каб быць узгадаванай для Госпада. <em><font color="#d00505">(Тройчы)</font></em><br>
<br>
<br>
<font color="#d00505"><strong>Пахвальныя псалмы</strong><br>
<br>
<em>(Тон 4)</em></font> Дзевы з сьветачамі, што праводзяць Заўсёды Дзеву, прадказваюць духам будучыню: вось Сьвятыня Божая Багародзіца, яшчэ дзіцё, у сьвятыню ўводзіцца ў дзявочай славе.<br>
<br>
Блаславёны плод сьвятога абяцаньня, Багародзіца, вышэйшая за ўсе стварэньні, пад ахоўваю Боскага Духа прыводзіцца ў сьвятыню Божую згодна з абяцаньнем бацькоў.<br>
<br>
Ты, Дзева, што была кормленая хлебам у сьвятыні Гасподняй, нарадзіла сьвету Хлеб Жыцьця – Слова. Будучы Ягонай выбранай і беззаганнай Сьвятыняю, Ты заручылася Яму тайна, каб быць Нявестай Бога Айца.<br>
<br>
Хай дзьверы сьвятыні, дзе Бог жыве, адчыняцца, бо сёньня яна прымае з славаю Сьвятыню і Пасад Уладара ўсіх. Якім прыводзіць Тую, якая была пасьвячаная Госпаду і прызначаная быць Ягонай Маці.<br>
<br>
<strong>Слава... цяпер...</strong><br>
<br>
<em><font color="#d00505">(Тон 2)</font></em> Сёньня Беззаганная Дзева прыводзіцца ў сьвятыню, каб быць аселішчам Уладара ўсіх Бога, які дае і ўтрымлівае наша жыцьцё. Сёньня пачэсная Сьвятыня, як трохгадовае дзіця, уводзіцца ў Сьвятое сьвятых. Дык усклікнем Ёй: «Радуйся, адзіная Блаславёная сярод жанчынаў!»<br>
<br>
<br>
<em><font color="#d00505">Пасьля Вялікага ўслаўленьня:</font></em><br>
<br>
<font color="#d00505"><strong>Трапар</strong> <em>(тон 4).</em></font> Сёньня – правобраз Божае спагады і абвяшчэньне збаўленьня людзям: Дзева яўна ў Дом Божы ўваходзіць і Хрыста ўсім прадвяшчае. Усклікнем жа Ёй на ўвесь голас: «Радуйся, провіду Божага спаўненьне!»