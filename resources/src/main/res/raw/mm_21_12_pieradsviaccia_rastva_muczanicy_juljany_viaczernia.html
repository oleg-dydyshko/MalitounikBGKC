<!DOCTYPE HTML><strong><font color="#d00505">21 сьнежня – Перадсьвяцьце Нараджэньня Госпада нашага Ісуса Хрыста і сьвятой мучаніцы Юльяны<br>
<br>
ВЯЧЭРНЯ</font></strong><br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу...»:</font></em></strong><br>
<br>
<em><font color="#d00505">(Тон 4)</font></em> «Вось Бог наш, і іншага ня будзе апроч Яго – прарок у духу ўсклікнуў: Ён накіруе цябе на шлях усякага пазнаньня. Потым Ён упадобіцца да людзей, апрануўшыся ў цела ад Дзевы Божай служкі і, недаступны ў Сваёй існасьці, станецца даступным для мяне».<br>
<br>
Улоньне Тваё, усебеззаганная Багародзіца – стоўп гуменны, колас суцэльны, што невыказна носіць у Сабе Слова, якое Ты ў пячоры Бэтлеемскай народзіш. Ён хоча накарміць ўсё стварэньне боскім пазнаньнем і ад душазгубнага голаду вызваліць.<br>
<br>
Беззаганная Дзева, маючы ва ўлоньні Сваім Ягнё, ідзе ў сьвятую пячору нарадзіць Яго, у пялёны спавіць, як чалавека, і пакласьці ў ясьлях, як немаўля. Сьвяткуй, усё стварэньне, радасна ўзьвялічвай Таго, хто такія слаўныя рэчы ўчыніў на зямлі.<br>
<br>
<font color="#d00505"><strong>Сьвятой Юльяны</strong></font> <em><font color="#d00505">(тон 4).</font></em> Пурпураю крыві збавенную вопратку сваю абмачыўшы і прасьвятліўшыся духам, ты, усяхвальная, заручылася з Госпадам, Уладаром несьмяротным, які захаваў цябе навечна ў хорамах нябесных, як дзеву беззаганную і нятленную.<br>
<br>
Пакрыўшыся ранамі, мужна перанёсшы агонь, і разьдзіраньне цела, і вар катла, ты не паддалася спакусе і не прынесла ахвяры ідалам, але, схіліўшы Госпаду галаву, прыняла меч і пераможна ўзышла на неба.<br>
<br>
Ачысьціўшыся крывёю, ты, усяхвальная мучаніца Юльяна, зазьзяла, быццам сонца і, разьвеяўшы цемру ласкаю, прасьвятліла верных, якія шануюць твае мужныя подзьвігі і спраўляюць тваю сьветлую і збавенную памяць.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 6)</em></font> Сьвяткуй Сыёне, радуйся Ерусаліме, горадзе Хрыста Бога, прывітай Творцу, які памясьціўся ў ясьлях у пячоры; адчыніце мне вароты, каб, увайшоўшы, я мог убачыць, як немаўля ў пялёны спавітага Творцу ўсіх, каго няспынна хваляць анёлы – Жыцьцядаўца Хрыста, Збавіцеля роду нашага.<br>
<br>
<br>
<font color="#d00505"><strong>Вершапесьні</strong></font><br>
<br>
<em><font color="#d00505">(Тон 2)</font></em> Спаўняюцца прадказаньні ўсіх прарокаў, Хрыстос родзіцца ў горадзе Бэтлееме ад чыстае Божае Дзевы.<br>
<br>
<font color="#d00505"><em>Верш.</em></font> Бог ідзе з поўдня, Сьвяты з гары, пакрытай цяністым гаем.<br>
<br>
Слава людзей, радасьць і хвала, Бэтлееме, горадзе Божы, прывітай Творцу твайго.<br>
<br>
<font color="#d00505"><em>Верш.</em></font> Госпадзе, я пачуў голас Твой і спалохаўся; зразумеў учынкі Твае і жахнуўся.<br>
<br>
Слова Айца, праз якое ўсё прыйшло да быцьця, аб’яўляецца ўсім у адной асобе і дзьвюх прыродах.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 6)</em></font> Чыстая Дзева, адкуль Ты прыйшла, хто нарадзіў Цябе? Хто маці твая? Як гэта Ты на руках Тваіх носіш Творцу? Як засталася Дзеваю пасьля родаў? Бачым вялікія і слаўныя тайны, што ў Табе, Усесьвятая, споўніліся, і рыхтуем Табе дастойную пячору на зямлі, просячы даць і нам з неба праводную зорку, якая прывяла з усходу мудрацоў, каб убачыць Збаўленьне людзей, што ляжыць у ясьлях, спавітае ў пялёны.<br>
<br>
<br>
<font color="#d00505"><strong>Адпушчальныя трапары<br>
<br>
Сьвятой Юльяны</strong></font> <em><font color="#d00505">(тон 4).</font></em> Ягнё Тваё, Ісусе, Юльяна, кліча моцным голасам: «Цябе, Жаніх мой, люблю і, Цябе шукаючы, мукі перанашу, і расьпінаюся з Табою, і пахаваньне прымаю ў хрышчэньні Тваім, і цярплю за Цябе, каб панаваць з Табою, і паміраю за Цябе, каб з Табою жыць; Ты ж прымі мяне, як ахвяру чыстую, што з любоўю прыносіцца Табе». Малітвамі яе, Міласэрны, збаў душы нашы.<br>
<br>
<strong>Слава... цяпер...<br>
<br>
<font color="#d00505">Трапар перадсьвяцьця Раства</font></strong> <em><font color="#d00505">(тон 4).</font></em> Бэтлееме, рыхтуйся; адчыніся, раю; красуйся, Эўфрата, бо вось дрэва жыцьця зацьвітае ў пячоры ад Дзевы: улоньне Яе сталася раем духоўным, у якім прарос Божы парастак, ад якога спажыўшы, жыць будзем, а не памрэм як Адам. Хрыстос родзіцца, каб раней упалы вобраз узьняць.