<!DOCTYPE HTML><font color="#d00505"><strong>22 ліпеня – сьвятой і роўнай апосталам Марыі Магдалены<br>
<br>
ВЯЧЭРНЯ</strong><br>
<br>
<br>
<em>На <strong>«Госпадзе, Цябе клічу...»:</strong><br>
<br>
(Тон 8)</em></font> Несучы міра з сьлязамі ты, Марыя Магдалена, прыйшла да магілы Збавіцеля і ўбачыла там анёла славы, які абвясьціў табе ўваскрасеньне Жыцьцядаўца і збаўленьне ўсіх; і ты пасьпяшыла занесьці радасную вестку адзінаццацём апосталам, кажучы ім: «Весяліцеся, бо Хрыстос уваскрос!»<br>
<br>
Паслугоўваючы Хрысту Богу, які дзеля нас стаўся адным з нас, і прасьвятліўшы душу і розум нязгасным сьвятлом, ты, усяхвальная Марыя, сама сталася сьвятлом, і, бачачы Настаўніка твайго павешанага на крыжы, усклікнула з сьлязамі: «Як гэта сёньня Жыцьцё дабравольна прымае сьмерць?»<br>
<br>
Хрыстос, як агароднік, зьявіўся Марыі, тушачы духоўную смагу расою слова свайго, і сказаў ёй: «Ідзі да братоў маіх і абвясьці радасьць ім! Бо я адыходжу да Айца і Бога майго, і Бога вашага, каб дараваць сьвету багацьце зьмілаваньня».<br>
<br>
<strong>Слава...</strong><br>
<br>
<font color="#d00505"><em>(Тон 6)</em></font> Ты першая, Марыя Магдалена, бачыла ўваскрасеньне Віноўніка ўсяго добрага, які нашу прыроду абагавіў; Ты была першай дабравесьніцай, сказаўшы апосталам: "Пакіньце сум, прыміце радасьць і ідзіце бачыць уваскрослага Хрыста, які дае сьвету багацьце зьмілаваньня свайго".<br>
<br>
<strong>Цяпер...</strong><br>
<br>
<font color="#d00505"><em>Багародзічны (тон 6).</em></font> Мы пазналі Бога, які нарадзіўся ад цябе, Багародзіца. Малі Яго за збаўленьне душ нашых.<br>
<br>
<font color="#d00505"><em>Крыжабагародзічны (тон 6).</em></font> Бачачы Цябе на крыжы павешанага, Хрысьце, Маці Твая ўсклікнула: «Што гэта за страшную тайну бачу, Сыне мой? Як гэта Ты, Жыцьцядаўча, паміраеш на крыжы?»<br>
<br>
<br>
<strong><font color="#d00505">Вершапесьні</font></strong><br>
<br>
<em><font color="#d00505">Дня адпаведнага тону</font></em>.<br>
<br>
<strong>Слава...</strong><br>
<br>
<em><font color="#d00505">(Тон 8).</font></em> Марыя Магдалена, як вучаніца, з вераю і любоўю паслужыла Хрысту Богу, які дзеля вялікай добрасардэчнасьці дабравольна стаўся ўбогім маёй убогасьцю; убачыўшы Яго на дрэве расьпятым, яна залілася сьлязамі і ўсклікнула: «Што гэта за страшнае відовішча! Як гэта мёртвым стаў Той, які ажыўляе мёртвых? Якія духмяныя алейкі прынясу Таму, хто вызваліў мяне ад дэманскага смуроду? Якія сьлёзы праліваць буду па Тым, хто прамаці маю ад сьлёз вызваліў? Уладару і Божа мой, слава Табе!<br>
<br>
<strong>Цяпер...</strong><br>
<br>
<em><font color="#d00505">Багародзічны.</font></em> Радуйся, сусьветная пахвала; радуйся, сьвятыня Гасподняя; радуйся, гара ацененая; радуйся, усіх прыстанішча; радуйся, залаты ліхтар; радуйся, пачэсная слава верных; радуйся, Марыя, Маці Хрыста Бога; радуйся, раю; радуйся Боскі стале і залаты посудзе; радуйся, надзея ўсіх.<br>
<br>
<font color="#d00505"><em>Крыжабагародзічны.</em></font> Сонца, убачыўшы, як Ты, Сонца праведнасьці Госпадзе, вісіш на крыжы, скрыла праменьні свае, месяц сьвятло на цемру перамяніў, і боль пранізаў сэрца Маці Тваёй.<br>
<br>
<br>
<font color="#d00505"><strong>Адпушчальны трапар</strong><br>
<br>
<em>(Тон 8)</em></font> Усьлед за Хрыстом, які нарадзіўся ад Дзевы, ты пайшла, пачэсная Марыя Магдалена, захоўваючы ўсе Ягоныя збавенныя рады і запаветы; дзеля гэтага сёньня мы, сьвяткуючы тваю сьветлую памяць, малітвамі тваімі атрымліваем адпушчэньне грахоў.