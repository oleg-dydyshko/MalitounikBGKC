<!DOCTYPE HTML><strong><font color="#d00505">23 красавіка – сьвятога вялікамучаніка Юрыя<br>
<br>
ЮТРАНЬ</font></strong><br>
<br>
<font color="#d00505"><em>На</em> <strong><em>«Госпад – Бог...»:</em></strong><em> трапары як на вячэрні.</em><br>
<br>
<strong>Сядальная песьня 1:</strong> <em>сьвята.</em><br>
<br>
<strong>Сядальная песьня 2</strong> <em>(тон 1).</em></font> Прыйшла сьветлая вясна ласкі, уваскрасеньня Хрыстова зазьзяла для ўсіх, а з ім і сьвяточны і ясны дзень мучаніка Юра. Дык прыйдзіце ўсе, будзем сьвяткаваць.<br>
<br>
<strong>Слава...:</strong><br>
<br>
Адкінуўшы збройнае змаганьне на зямлі, ты, мучаніча, зажадаў нябеснай славы, і таму пацярпеў мукі і сьмерць. Дзеля гэтага сёньня спраўляем тваю сьвятую памяць, блаславёны Юры, прыносячы хвалу Хрысту.<br>
<br>
<strong>Цяпер...:</strong><br>
<br>
<em><font color="#d00505">Сьвята, або наступны:</font></em><br>
<br>
Молім Цябе, Маці Божая, што пасьля родаў засталася Дзеваю, і з любоўю прыбягаем да Тваёй дабрыні, бо ў Табе мы, грэшныя, маем заступніцу, Ты наша збаўленьне ў напасьцях, Адзіная Ўсебеззаганная.<br>
<br>
<font color="#d00505"><strong>Паліелей: <em>«Хваліце імя Гасподняе...»</em></strong></font><br>
<br>
<strong><font color="#d00505">Узьвялічваньне:</font></strong> Узьвялічваем цябе, сьвяты мучаніку Юры, і шануем пачэсныя пакуты твае, якія ты пацярпеў за Хрыста.<br>
<br>
<font color="#d00505"><em>Верш 1.</em></font> Бог – мая абарона і сіла, дапамога ў<br>
нягодах, што часта здараюцца.<br>
<br>
<em><font color="#d00505">Верш 2.</font></em> Усклікнулі праведнікі, і Госпад пачуў іх, і ад усіх бедаў выбавіў іх.<br>
<br>
<em><font color="#d00505">Верш 3.</font></em> Памяць праведніка жыць будзе вечна, благое весткі ён не збаіцца.<br>
<br>
<strong>Слава... цяпер...:</strong><br>
<br>
Алілуя, аліліуя, алілуя. Слава Табе, Божа.<br>
<em><font color="#d00505">(Тройчы)</font></em><br>
<br>
<font color="#d00505"><strong>Сядальная песьня</strong> <em>(тон 3).</em></font> Распалены<br>
палымянаю любоўю да Госпада, ты разбурыў скарбніцу спакусаў, і на судзе вызнаў Хрыста, пераможны блаславёны Юры, мучанік слаўны. Малі Хрыста Бога дараваць нам веліч зьмілаваньня.<br>
<br>
<strong>Слава...:</strong><br>
<br>
<em><font color="#d00505">(Тон 4)</font></em> Ты пасеяў семя запаветаў Боскіх, раздаў бедным маёмасьць тваю, і замест яе, набыў сабе, слаўны, Хрыстовую славу. З надзеяю на яе ты пайшоў на подзьвіг і на<br>
вялікія пакуты, мучаніку Юры, і стаўся саўдзельнікам пакутаў Непадуладнага<br>
пакутам і Ягонага ўваскрасеньня. Стаўшыся ўдзельнікам Ягонага валадарства,<br>
маліся цяпер за нас.<br>
<br>
<strong>Цяпер...:</strong><br>
<br>
<em><font color="#d00505">Сьвята, або:</font></em><br>
<br>
<strong><em><font color="#d00505">«Слова Айца, Хрыста Бога нашага...»</font></em><br>
<br>
<font color="#d00505">Узыходная песьня:</font></strong> <font color="#d00505"><em>першы антыфон 4-га тону.</em></font><br>
<br>
<strong><font color="#d00505">Пракімен.</font></strong> Праведнік, як пальма, зацьвіце, як кедр ліванскі, разрасьцецца.<br>
<br>
<font color="#d00505"><em>Верш.</em></font> Пасаджаны ў доме Гасподнім, ён узрасьце на панадворку Бога нашага.<br>
<br>
<br>
<strong><font color="#d00505">Евангельле:</font></strong> <em><font color="#d00505">Лк 12.2-12.<br>
<br>
Пасьля </font></em><strong><em><font color="#d00505">Пс 50:</font></em></strong><br>
<br>
<em><font color="#d00505">(Тон 6)</font></em> Сёньня сьвята прасьвятляецца, і Царква Хрыстовая ўпрыгожваецца кветкамі, пакутніча Юры, і кліча: «Угодніку Хрыстовы, і верны заступніку, не пераставай маліцца за слугаў тваіх!»<br>
<br>
<br>
<font color="#d00505"><strong>КАНОН </strong></font><em><font color="#d00505">(тон 2)</font></em><br>
<br>
<strong><font color="#d00505">Сядальная песьня</font></strong> <em><font color="#d00505">(тон 8).</font></em> Ты быў прыкладам мужнасьці і пабожнасьці, перамог спакусу нязбожнасьці і патаптаў хваляваньні ворага. Распалены боскім жаданьнем заўсёды, ты пагасіў бязбожную лютасьць мучыцеля, і як узнагароду, атрымаў вянец, і даеш ацаленьні, тым што прыходзяць да цябе. Пакутніку Юры, малі Хрыста Бога, даць адпушчэньне правінаў нам, якія з любоўю сьвяткуем сьвятую памяць тваю.<br>
<br>
<strong>Слава...:</strong><br>
<br>
Раздаўшы тваё зямное багацьце, мудры мучаніку, ты атрымаў у спадчыну багацьце нябеснае, высілкамі тваімі. Узяўшы крыж за зброю і ім перамог мучыцеляў хваляваньні. І тым, што просяць цябе, малітвамі тваімі даеш боскія дараваньні аздараўленьня, пакутніку Юры. Маліся Хрысту Богу даць адпушчэньне правінаў тым, што з любоўю сьвяткуюць сьвятую памяць тваю.<br>
<br>
<strong>Цяпер...:</strong><br>
<br>
<em><font color="#d00505">Сьвята.</font></em><br>
<br>
<strong><font color="#d00505">Кандак</font></strong> <em><font color="#d00505">(тон 4).</font></em> Узрошчаны Богам, ты, Юры сьвяты, паказаў сябе найпачэсным сейбітам набожнасьці і сабраў снапы дабрадзейнасьці. Пасеяўшы ў сьлязах, ты зжаў у радасьці і, пацярпеўшы да крыві, прыняў Хрыста, і малітвамі тваімі даеш усім адпушчэньне грахоў.<br>
<br>
<font color="#d00505"><em>Ікас:</em></font> Жаўнер жадае памерці за Таго, хто аддаў душу Сваю за жыцьцё сьвету – Хрыста Ўладара; маючы вялікую руплівасьць Божую ў сэрцы, прывёў самога сябе. Дзеля гэтага і мы боскага Юрыя, як вернага заступніка ўславім з вераю, і як слаўнага Хрыстовага слугу, які ўпадобніўся свайму Ўладару, які прыходзіць на дапамогу ўсім, хто прыходзіць да яго. Ён заўсёды гатовы маліць Збавіцеля даць усім грахоў адпушчэньне.<br>
<br>
<br>
<font color="#d00505"><strong>Песьня 9</strong><br>
<br>
<em>Ірмас:</em></font> Сын спрадвечнага Айца, Госпад і Бог, прыняў ад Дзевы цела і зьявіўся нам, каб прасьвятліць тых, што ў цемры, і сабраць расьцярушаных. Дзеля гэтага мы ўсяхвальную Багародзіцу ўзьвялічваем.<br>
<br>
Няспынна малі Госпада за нас, якія славім цябе, блаславёны, як мучаніка Хрыстовага, пераможцу мучыцеляў і нячыстых духаў, нашага ахоўніка і надзейнага заступніка.<br>
<br>
Уладар усіх даў табе вялікую ўзнагароду за твае пакуты. Дзеля гэтага стоячы цяпер са сьмеласьцю перад Ім, як тройчы блаславёны мучанік, захавай бясьпечнымі тых, што з радасьцю клічуць цябе.<br>
<br>
Зямля схавала цябе, дзьверы райскія адчынілся, і неба прыняла цябе. Прабываючы там у радасьці, пакутніку, малітвамі тваімі ахоўвай тых, што з вераю славяць у песьнях цябе.<br>
<br>
<strong>Слава... цяпер...:</strong><br>
<br>
Шацёр сустрэчы, у якім былі дошкі запавету, посуд з маннаю і залаты ківот, быў правобразам Тваім, Усячыстая. Падобна яму, Ты, Багародзіца, мела ва ўлоньні Тваім Беспачатнае Слова, што сталася целам.<br>
<br>
<strong><font color="#d00505">Экзапастыляр.</font></strong> Вясна зазьзяла для нас – сьветлае і Боскае ўваскрасеньне Ўладара, – узносячы нас ад зямлі да неба. Разам з ім зазьзяла памяць слаўнага пакутніка Юра. Сьвяткуем яе радасна, каб стацца годнымі боскай ласкі ад Хрыста Збаўцы.<br>
<br>
<strong>Слава...:</strong><br>
<br>
Быццам яснае сонца, ты, пакутніку Юры, прасьвятляеш усё стварэньне. Спраўляючы тваю памяць славім у песьнях Таго, хто ўваскрос з магілы.<br>
<br>
<strong>Цяпер...:</strong><br>
<br>
<em><font color="#d00505">Сьвята.</font></em><br>
<br>
<font color="#d00505"><strong>Пахвальныя псалмы</strong></font><br>
<br>
<em><font color="#d00505">(Тон 2)</font></em> Адсьвяткаваўшы слаўнае вялікае Ўваскрасеньне, зноў будзем сьвяткаваць урачыстасьць мучаніка Юрыя, і вянчаць яго вясеньнімі кветкамі, як непераможнага. Малітвамі ягонымі выбаўляемся ад суму і атрымліваем адпушчэньне правінаў.<br>
<br>
Ты ўвесь прынёс сябе, блаславёны, Таму, хто дае поўню жыцьця, як багатае жніво духоўнае, і як добрапрыемную ахвяру чыстую. Таму ты стаўся надзейным малельнікам, які выбаўляе ад буры ўсіх, што з вераю славяць і клічуць цябе, мучаніку Юры.<br>
<br>
Ты пільна даглядаў, быццам семя, слова, што было пасеянае ў тваёй душы, і памножыў яго болем цярпеньняў сваіх. Яно было сабранае ў нябесных складох, дзе ты атрымаў асалоду. Прабываючы там у шчасьці, блаславёны, малітвамі тваімі да Бога збаўляй тых, што з вераю славяць цябе.<br>
<br>
Мучаніку і пакутніку Хрыстовы Юры, збаўляй тых, што ў напасьцях, малітвамі тваімі вызваляй іх ад усялякіх нягодаў, адганяй душагубны сум, і прасі для нас ласкі і міласьці, каб, збавіўшыся малітвамі тваімі, мы славілі з радасьцю пачэсныя подзьвігі твае.<br>
<br>
<strong>Слава...:</strong><br>
<br>
Саламон сказаў людзям: той хто бачыць і аб’яўляе праведныя рэчы, атрымае міласьць ад Бога. Шматпакутны Юры, ты пайшоў усьлед за вучэньнем Уладара, і пацярпеў, аддаўшы сябе беззаконным; ідальскую спакусу ты з агідаю адкінуў, аддаўшы цела сваё быць пасечаным дзеля любові да Творцы. І вось нячысты напоўніўся злосьцю, калі ўбачыў, як ты быў вянчаны. Цяпер, жывучы на двары Госпада Твайго разам з вышэйшымі сіламі, маліся,<br>
пакутніку Хрыстовы, за збаўленьне душаў нашых.<br>
<br>
<strong>Цяпер...:</strong><br>
<br>
<em><font color="#d00505">Сьвята.<br>
<br>
Пасьля Вялікага ўслаўленьня:</font></em><br>
<br>
<strong><font color="#d00505">Трапар сьвятога</font></strong> <em><font color="#d00505">(тон 4).</font></em> Палонных вызваліцелю, бедных абаронца, лекару хворых, уладароў заступніча,<br>
пераможны і вялікі мучаніча Юры, малі Хрыста Бога збавіць душы нашы.<br>
<br>
<strong>Слава... цяпер...:</strong><br>
<br>
<font color="#d00505"><em>Сьвята.</em></font>