<!DOCTYPE HTML><font color="#d00505"><strong>23 красавіка – сьвятога вялікамучаніка Юрыя<br>
<br>
ЛІТУРГІЯ<br>
<br>
Трапар сьвятога</strong> <em>(тон 4).</em></font> Палонных вызваліцелю, бедных абаронца, лекару хворых, уладароў заступнік, пераможны і вялікі мучанік Юры, малі Хрыста Бога збавіць душы нашыя.<br>
<br>
<font color="#d00505"><strong>Кандак</strong> <em>(тон 4).</em></font> Узрошчаны Богам, ты, Юры сьвяты, паказаў сябе найпачэсным сейбітам набожнасьці і сабраў снапы дабрадзейнасьці. Пасеяўшы ў сьлязах, ты зжаў у радасьці і, пацярпеўшы да крыві, прыняў Хрыста, і малітвамі тваімі даеш усім адпушчэньне грахоў.<br>
<br>
<font color="#d00505"><strong>Пракімен</strong> <em>(Пс 63.11, 2).</em></font> Праведнік узрадуецца ў Госпадзе і знойдзе прытулак у Яго.<br>
<br>
<font color="#d00505"><em>Верш.</em></font> Госпадзе, пачуй голас малітвы маёй.<br>
<br>
<br>
<strong>Чытаньне Апостальскіх дзеяньняў</strong><br>
<em>(Дз 12.1-11)</em><br>
<br>
У той час цар Ірад падняў руку, каб мучыць некаторых з царквы. Ён забіў мячом Якуба, брата Яна. Убачыўшы, што гэта спадабалася габрэям, ён наважыўся ўзяць і Пятра. А былі дні праснакоў. Схапіўшы, ён пасадзіў яго ў вязьніцу і загадаў чатыром чацьвёркам жаўнераў сьцерагчы яго, намераваючыся пасьля Пасхі вывесьці яго да народу. Дык вось Пятра пільнавалі ў вязьніцы, а царква няспынна малілася за яго Богу. У ноч, калі Ірад меўся вывесьці яго, Пётра спаў між двух жаўнераў, скаваны двума ланцугамі, ды перад брамаю варта пільнавала вязьніцу. І вось зьявіўся анёл Гасподні, і сьвятло зазьзяла ў будынку. Штурхнуўшы Пятра ў бок, ён разбудзіў яго і сказаў: «Уставай хутчэй!» І зваліліся з рук ягоных ланцугі. А анёл сказаў яму: «Падперажыся і надзень твае сандалі». А калі той зрабіў гэта, сказаў: «Накінь плашч твой і ідзі за мною». І, выйшаўшы, Пётра пайшоў за ім. І ня ведаў, ці праўда тое, што сталася праз анёла: яму здавалася, што бачыць прывід. Абмінуўшы першую варту і другую, яны падышлі да жалезнай брамы, што вяла да места, і яна сама сабой расчынілася. Выйшаўшы, яны прайшлі адну вуліцу, і анёл зьнячэўку зьнік. Пётра, прыйшоўшы да сябе, сказаў: «Цяпер ведаю сапраўды, што Госпад паслаў анёла свайго і выхапіў мяне з рукі Ірада і ўсяго, чаго чакаў народ габрэйскі».<br>
<br>
<br>
<font color="#d00505"><strong>Алілуя</strong> <em>(Пс 91.13, 14).</em></font> Праведнік як пальма зацьвіце, як кедр ліванскі разрасьцецца.<br>
<br>
<font color="#d00505"><em>Верш.</em></font> Пасаджаны ў доме Гасподнім, ён расьцьвіце на панадворку Бога нашага.<br>
<br>
<br>
<font color="#d00505"><strong>Евангельле:</strong> <em>Ян 15.16 – 16.2.</em><br>
<br>
<br>
<strong>Прычасьнік</strong> <em>(Пс 111.6-7).</em></font> Памяць праведніка жыць будзе вечна, благое весткі ён не збаіцца. Алілуя, алілуя, алілуя.