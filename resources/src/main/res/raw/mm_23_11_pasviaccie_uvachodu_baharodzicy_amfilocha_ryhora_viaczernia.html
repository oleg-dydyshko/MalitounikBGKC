<!DOCTYPE HTML><strong><font color="#d00505">23 лістапада – Пасьвяцьце Ўваходу ў сьвятыню Найсьвяцейшай Багародзіцы. Між сьвятымі айцоў нашых Амфілоха, біскупа Іканійскага, і Рыгора, біскупа Акраганцкага<br>
<br>
ВЯЧЭРНЯ</font></strong><br>
<br>
<font color="#d00505"><em>На </em></font><strong><font color="#d00505"><em>«Госпадзе, Цябе клічу...»:</em></font></strong><br>
<br>
<font color="#d00505"><em>(Тон 4)</em></font> Ты, ойча блаславёны, самалюбныя нахілы і самаўладны нораў утаймаваў, мудра і справядліва ўзважыўшы ўсё і аддаўшы перавагу лепшаму над горшым. Таму ты, боганатхнёны сьвятаначальнік, удастоіўся бачыць і пазнаць Бога.<br>
<br>
Ты, сьвяты ойча, правасьцю догмаў тваіх і багаслоўем разарваў сеці ілжывых настаўнікаў і зьнішчыў пасткі іх. Захаваўшы сьвятую веру, ты пазьбегнуў разладу і замяшаньняў, і прапаведаваў у Тройцы адзінага Бога.<br>
<br>
Ты прывёў да розуму зямнога ўладара і дакараў непакорнага сына яго, кажучы, што Айцец нябесны абураецца на тых, якія не пакланяюцца Сыну, народжанаму ў невыказны спосаб ад Яго спаконвеку.<br>
<br>
<font color="#d00505"><em>(Тон 8)</em></font> Сьвяты ойча Рыгор, ты ад дзяцінства пасьвяціў сябе Богу ўсемагутнаму і Творцу ўсяго. Асьветлены Ім, ты бясьпечна перайшоў ноч пажадлівасьцяў і зазьзяў сьвятлом ацаленьняў і ласкаю цудаў, лечачы немачы і адганяючы спакусы злых духаў.<br>
<br>
Ойча дзівосны Рыгор, ты зьзяў сьветласьцю розуму твайго і чысьцінёю жыцьця. Узьняты на крылах бесстраснасьці, ты дасягнуў месца невыказнай красы, дзе молішся заўжды за нас, якія шануем і славім цябе.<br>
<br>
Ойча айцоў блаславёны Рыгор, ты – правіла сьвятарства, прыклад дабрадзейнасьцяў, манахаў сіла, умацаваньне Царквы, дарадчык любові, пасад пачуцьцяў высакародных, крыніца цудаў, язык вогненны, вусны салодкаслоўныя, посуд Боскага Духа.<br>
<br>
<strong>Слава... цяпер...</strong><br>
<br>
<em><font color="#d00505">(Тон 4)</font></em> Прыйдзіце, верныя, усхвалім адзіную Беззаганную, якая была прадказаная прарокамі і сёньня прыводзіцца ў сьвятыню. Яна спрадвеку прызначаная быць Маці, а ў апошні час явілася нам як Багародзіца. Малітвамі Яе, Госпадзе, даруй нам Твой супакой і веліч зьмілаваньня.<br>
<br>
<br>
<font color="#d00505"><strong>Вершапесьні</strong></font><br>
<br>
<em><font color="#d00505">(Тон 1)</font></em> Хай прывядуцца – як кажа Давід, – Уладару́ дзевы ў сьвятыню Гасподнюю, усьлед за Табою, Дзева, з запаленымі сьвечкамі, радасна сьпяваючы і праводзячы ў Сьвятое сьвятых Цябе, чыстая і сьвятая скарбніца Божая.<br>
<br>
<font color="#d00505"><em>Верш.</em></font> Прывядуцца Ўладару́ дзевы ўсьлед за Ёю, дру́жкі Яе прывядуцца Яму.<br>
<br>
Хай дзьверы сьвятыні будуць адчыненыя, і дом Гасподні падрыхтаваны, каб прыняць з радасьцю Адзіную, вышэйшую за неба, і ўславіць Хрыста Збавіцеля.<br>
<br>
<font color="#d00505"><em>Верш.</em></font> Прывядуцца яны з радасьцю і вясельлем, і ўвойдуць у сьвятыню Гасподнюю.<br>
<br>
Хай адчыняцца дзьверы Божай сьвятыні і прымуць Нябесную Браму. Хай радуецца ўвесь род людзкі і цешацца анёлы, сьвяткуючы ўваход Божае Маці.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 5)</em></font> Настала пачэснае сьвята, радасны дзень: Тая, што была дзеваю перад родамі, і пасьля родаў дзеваю засталася, прыводзіцца ў сьвятыню Гасподнюю. Радуецца бацька Прадвесьніка стары Захар і весела ўсклікае: «Заступніца сумных і тых, што ў патрэбе, прыходзіць у сьвятыню, сама ўся сьвятая, каб асьвяціцца і быць жыльлём Уладара́ ўсіх». Хай цешыцца прабацька Якім, хай радуецца Ганна, бо яны прывялі Богу, як трохгадовае дзіцятка, беззаганную Ўладарку. Маткі, цешцеся разам з імі, дзевы і няплодныя, сьвяткуйце, бо прадказаная Ўладарка адчыніла нам нябеснае валадарства. Дык радуйцеся, людзі, і весяліцеся.<br>
<br>
<br>
<font color="#d00505"><strong>Адпушчальныя трапары<br>
<br>
Трапар сьвятых</strong></font> <em><font color="#d00505">(тон 4).</font></em> Божа айцоў нашых, Ты паступаеш з намі з Тваёй заўсёднай лагоднасьцю: не пераставай быць спагадлівым для нас, але малітвамі іх кіруй у супакоі нашым жыцьцём.<br>
<br>
<strong>Слава... цяпер...</strong><br>
<br>
<font color="#d00505"><strong>Трапар сьвята Ўваходу</strong> <em>(тон 4).</em></font> Сёньня – правобраз Божае спагады і абвяшчэньне збаўленьня людзям: Дзева яўна ў Дом Божы ўваходзіць і Хрыста ўсім прадвяшчае. Усклікнем жа Ёй на ўвесь голас: «Радуйся, провіду Божага спаўненьне».