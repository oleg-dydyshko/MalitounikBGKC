<!DOCTYPE HTML><font color="#d00505"><strong>23 сьнежня – перадсьвяцьце нараджэньня Госпада нашага Ісуса Хрыста і сьвятых 10-ці мучанікаў Крыцкіх<br>
<br>
ВЯЧЭРНЯ</strong><br>
<br>
<em>На <strong>«Госпадзе, Цябе клічу...»:</strong><br>
<br>
(Тон 4)</em></font> Перадсьвяточнымі песьнямі прадвесьцім розумам нараджэньне Хрыстовае, бо вось Ён, роўны славаю Айцу і Духу, у міласэрнасьці Сваёй апранаецца ў нашае цела і ідзе нарадзіцца ў горадзе Бэтлееме. Анёлы і пастушкі славяць Ягонае невыка́знае нараджэньне.<br>
<br>
Заграйма на цымбалах, запяём песьню хвалы: Хрыстос аб’яўляецца людзям у нараджэньні Сваім, спаўняюцца словы прарокаў, якія прадказалі Ягонае ўцелаўленьне. Ён родзіцца ў сьвятой пячоры і ў ясьлі кладзецца, спавіты ў пялёны, як маленькае дзіцятка.<br>
<br>
Рыхтуйся, Бэтлееме, адчыніся сёньня, раю, бо вось Найсьвятая ідзе радзіць. Хай цешацца нябёсы, хай радуюцца людзі: Жыцьцё зазьзяла ў ясьлях, Багацьце ў пячоры; у міласэрнасьці Сваёй Ён успрыняў на Сябе беднасьць Адамаву, застаўшыся, кім быў, бяз зьмены і зьмяшэньня.<br>
<br>
<strong><font color="#d00505">10-ці мучанікаў</font></strong> <font color="#d00505"><em>(тон 8).</em></font> Дзесяць Богам абраных мучанікаў, ліхтар дзесяцісьвечны, што Боскім зьзяньнем асьвятляе Царкву, стаўпы непахісныя, зоркі ясныя, што зямлю на неба перамянілі сьветласьцю вялікіх подзьвігаў, усхвалім сёньня ў песьнях сьвятых.<br>
<br>
Хай будуць усхваленыя Тэадул, Зоцік і Пампэй, Базылід, Яўпор, Агатопус і Сатурнін, Геласі і боскі Эварэст, а з імі і Яўнікіян: хай ушануюцца сёньня ў песьнях, як ціхія прыстанішчы ў буры, што выкрылі спакусу і атрымалі вянцы перамогі.<br>
<br>
Крыцкія парасткі, умацаваньне царквы, верных непрамінальную красу, райскія духмяныя кветкі, добрапрыемныя Хрыстовыя ахвяры, дзесяць пасьвячаных Тройцы пакутнікаў сёньня ўшануем.<br>
<br>
<strong>Слава...</strong><br>
<br>
<em><font color="#d00505">(Тон 8)</font></em> Сёньняшняя перадсьвяточная ўрачыстасьць мучанікаў прадвяшчае дзень нараджэньня Хрыста і прапаведуе прыход Сонца ад Сонца – Бога, які зьявіўся ад Дзевы. Дзесяць мучанікаў у Крыце моцна пацярпелі і атрымалі ў небе вянцы перамогі. Дык усклікнем ім: «Хор выбраны мучанікаў сьвятых, маліце Хрыста за тых, што з вераю спраўляюць памяць вашую».<br>
<br>
<strong>Цяпер...</strong><br>
<br>
<font color="#d00505"><em>(Тон 8)</em></font> Красуйся, Бэтлееме; раю, адчыніся; рыхтуйся, Эўфрата, бо вось абнаўляюцца Адам з Эваю; праклён адмяняецца, збаўленьне сьвету прарастае; душы праведных зьзяюць новай красою і прыносяць у дар, замест міра, песьню хвалы, і атрымліваюць збаўленьне душаў і нятленнасьць. Той, хто ў ясьлях ляжыць, прымае хвалу ад тых, што няспынна клічуць: «Госпадзе, слава Табе!»<br>
<br>
<br>
<font color="#d00505"><strong>Вершапесьні</strong><br>
<br>
<em>(Тон 6)</em></font> Бязьмежная Мудрасьць Божая, Хрыстос, што невыказна ўчыніў Сабе дом з улоньня Дзевы, ідзе нарадзіцца ў целе ў пячоры і быць пакладзеным у ясьлях.<br>
<br>
<font color="#d00505"><em>Верш.</em></font> Бог ідзе з поўдня, Сьвяты́ з гары, пакрытай цяністым гаем.<br>
<br>
Ты, Хрысьце, аб’явіўся прарокам, наколькі ім магчыма было бачыць Творцу, а ў апошні час паказаўся ўсім людзям у горадзе Бэтлееме, стаўшыся чалавекам.<br>
<br>
<font color="#d00505"><em>Верш.</em></font> Госпадзе, я пачуў голас Твой і спалохаўся; зразумеў учынкі Твае і жахнуўся.<br>
<br>
Зорка абышла ўсё неба і абвясьціла мудрацам, што Хрыстос, Сонца справядлівасьці, нарадзіўся ў Бэтлееме, і анёлы прынесьлі пастухом добрую вестку. Пойдзем і мы разам з імі да нашага Бога.<br>
<br>
<strong>Слава...</strong><br>
<br>
<font color="#d00505"><em>(Тон 2)</em></font> Крыт спраўляе перадсьвяточны дзень нараджэньня Хрыстовага і памяць мучанікаў. Малітвамі іх, Госпадзе, збаў душы нашыя.<br>
<br>
<strong>Цяпер...</strong><br>
<br>
<font color="#d00505"><em>(Тон 2)</em></font> Ужо блізка час збаўленьня нашага; рыхтуйся, пячора, бо вось Дзева набліжаецца радзіць; Бэтлееме, зямля Юдава, красуйся і весяліся, бо з цябе зазьзяў Госпад наш; пачуйце гэта, горы і ўзгоркі і навакольныя мясьціны Юдэйскія, бо прыходзіць Хрыстос, каб у чалавекалюбстве Сваім збавіць чалавека, якога стварыў.<br>
<br>
<br>
<font color="#d00505"><strong>Адпушчальныя трапары<br>
<br>
10-ці мучанікаў</strong></font> <em><font color="#d00505">(тон 3).</font></em> Ушануем Крыт, годны подзіву, які прарасьціў дзесяць мучанікаў – пачэсныя кветкі, пэрлы Хрыстовыя, што пасаромілі ідалапаклоньнікаў і атрымалі вянцы перамогі.<br>
<br>
<strong>Слава... цяпер...<br>
<br>
<font color="#d00505">Трапар перадсьвяцьця Раства</font></strong> <em><font color="#d00505">(тон 4).</font></em> Бэтлееме, рыхтуйся; адчыніся, раю; красуйся, Эўфрата, бо вось дрэва жыцьця зацьвітае ў пячоры ад Дзевы: улоньне Яе сталася раем духоўным, у якім прарос Божы парастак, ад якога спажыўшы, жыць будзем, а не памрэм як Адам. Хрыстос родзіцца, каб раней упалы вобраз узьняць.