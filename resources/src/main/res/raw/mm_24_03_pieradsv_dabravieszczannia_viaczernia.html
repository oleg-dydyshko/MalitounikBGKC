<!DOCTYPE HTML><font color="#d00505"><strong>24 сакавіка – Перадсьвяцьце Дабравешчаньня<br>
<br>
ВЯЧЭРНЯ</strong><br>
<br>
<em>На </em></font><strong><font color="#d00505"><em>«Госпадзе, Цябе клічу…»</em></font></strong><font color="#d00505"><em> песьні Трыёдзі, пасьля наступныя:<br>
<br>
(Тон 4)</em></font> Арханёл Габрыель пацьвярджае тайну, няведамую і схаваную ад анёлаў; ён прыходзіць да Цябе, чыстая і добрая Галубка, выбраная з роду людзкога, і кліча: «Радуйся, Усесьвятая, рыхтуйся прыняць словам маім Бога-Слова ва ўлоньне Тваё».<br>
<br>
Азораны хорам – чыстае ўлоньне Слугі Тваёй, – падрыхтавана Табе, Госпадзе. Дык зыйдзі і пасяліся ў ім; у дабраце і спагадлівасьці да твораў Тваіх збаў нас ад няволі сьмерці і аднаві нашу першасную красу. Тваім прыйсьцем дай нам супакой і збаўленьне.<br>
<br>
Арханёл Габрыель прыходзіць да Цябе, Усячыстая, і кліча: «Радуйся, Вызваленьне ад праклёну; радуйся, Устаньне тых, што ўпалі; радуйся, адзіная Выбраньніца Бога; радуйся, Калясьніца Сонца славы! Прымай Бесьцялеснага, які захацеў пасяліцца ва ўлоньні Тваім».<br>
<br>
<strong>Слава… цяпер…:</strong><br>
<br>
<font color="#d00505"><em>(Тон 2)</em></font> Сёньня Габрыель прыносіць добрую вестку Поўнай ласкі, кажучы: «Радуйся, Дзева Маці, што ня ведала мужа! Не дзівіся майму незвычайнаму выгляду і ня бойся, бо я арханёл. Некалі зьмяя ашукала Эву, сёньня ж я прыношу Табе радасную вестку, што Ты, Усячыстая, не зазнаеш тленнасьці і народзіш Госпада».<br>
<br>
<em><font color="#d00505">Далей звычайны парадак вялікапоснай вячэрні, або (у сераду і пятніцу) Літургіі раней асьвячаных Дароў.</font></em>