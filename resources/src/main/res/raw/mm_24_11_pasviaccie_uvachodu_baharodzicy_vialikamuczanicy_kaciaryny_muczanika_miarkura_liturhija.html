<!DOCTYPE HTML><strong><font color="#d00505">24 лістапада – </font></strong><font color="#d00505"><strong><font color="#d00505"><strong><strong><font color="#d00505">пасьвяцьце</font></strong><strong><font color="#d00505"> Ўваходу ў сьвятыню Найсьвяцейшай Багародзіцы</font></strong></strong></font></strong></font><strong><font color="#d00505">, сьвятой вялікамучаніцы Кацярыны і сьвятога мучаніка Мяркура<br>
<br>
ЛІТУРГІЯ<br>
<br>
Трапар сьвята</font></strong> <font color="#d00505"><em>(тон 4).</em></font> Сёньня – правобраз Божае спагады і абвяшчэньне збаўленьня людзям: Дзева яўна ў Дом Божы ўваходзіць і Хрыста ўсім прадвяшчае. Усклікнем жа Ёй на ўвесь голас: «Радуйся, провіду Божага спаўненьне».<br>
<br>
<font color="#d00505"><strong>Трапар Кацярыны</strong> <em>(тон 4).</em></font> Дабрадзейнасьцямі, быццам промнямі сонечнымі, ты прасьвятліла паганскіх мудрацоў, і для тых, што поначы ходзяць, ты была месяцам ясным, што цемру няверы разганяе, Богам пакліканая нявеста Кацярына блаславёная. Прывёўшы царыцу да веры і выкрыўшы лютасьць мучыцеля, ты, поўная жаданьня, увайшла ў хорам нябесны да цудоўнага Жаніха Хрыста, каб атрымаць ад Яго вянец перамогі. Стоячы цяпер перад Ім разам з анёламі, маліся за ўсіх нас, якія сьвяткуем памяць тваю.<br>
<br>
<strong><font color="#d00505">Трапар Мяркура</font></strong> <font color="#d00505"><em>(тон 4).</em></font> Мучанік Твой, Госпадзе, Мяркур, у цярпеньнях вянец нятленны атрымаў ад Цябе, Бога нашага. Маючы сілу Тваю, ён перамог мучыцеляў і зьнішчыў дэманаў нікчэмную дзёрзкасьць. Малітвамі яго збаў душы нашыя.<br>
<br>
<strong><font color="#d00505">Кандак Кацярыны</font></strong> <font color="#d00505"><em>(тон 4).</em></font> Усе вы, што любіце аддаваць пашану мучанікам, прыйдзіце, каб уславіць у песьнях аднадушна Кацярыну мудрую. На трызьне паганскай яна прапаведавала Хрыста, зьмяю патаптала і ўтаймавала хітрую мудрасьць красамоўцаў.<br>
<br>
<strong>Слава...<br>
<br>
<font color="#d00505">Кандак Мяркура Смаленскага</font></strong> <font color="#d00505"><em>(тон 4).</em></font> Непераможнага змагара, родам з Рыму, што стаўся сынам Смаленска, будучы пасланым туды Багародзіцаю на абарону яму, слаўнага Мяркура ў песьнях уславім, сьвяткуючы памяць ягоную і просячы яго быць абаронцам краіны нашай.<br>
<br>
<strong>Цяпер...<br>
<br>
<font color="#d00505">Кандак сьвята</font></strong> <font color="#d00505"><em>(тон 4).</em></font> Чыстая сьвятыня Збавіцеля, шматкаштоўны хорам і Дзева, асьвячаная скарбніца Божай славы ўводзіцца сёньня ў дом Гасподні, прыносячы з Сабою ласку Божага Духа. Анёлы Божыя славяць Яе ў песьнях, усклікаючы: «Вось жыльлё нябеснае!»