<!DOCTYPE HTML><strong><font color="#d00505">24 сьнежня - Чаканьне (Сьвяты вечар) Нараджэньня Госпада нашага Ісуса Хрыста і сьв. мучаніцы Яўгеніі<br>
<br>
ЮТРАНЬ</font></strong><br>
<br>
<em><font color="#d00505">Пасьля “Госпад – Бог ...”: трапар перадсьвяцьця тройчы.</font></em><br>
<br>
<font color="#d00505"><strong>Сядальная песьня 1</strong> <em>(тон 6).</em></font> Сёньня спаўняюцца прадказаньні прарокаў: Бог наш, застаючыся нязьменным, ідзе радзіцца невыказна ад Дзевы Марыі. Мудрацы зьбіраюцца ў дарогу з дарамі, пастухі чакаюць на полі, і мы разам з імі пяём: "Госпадзе, які нарадзіўся ад Дзевы, слава Табе!".<br>
<br>
<strong>Слава... цяпер...:</strong> <em><font color="#d00505">тое самае.</font></em><br>
<br>
<font color="#d00505"><strong>Сядальная песьня 2</strong> <em>(тон 8).</em></font> Анёлы ўсклікнулі пастухом, якія гралі на жалейках: "Спыніце граньне, апекуны статкаў, але засьпявайце радасна і ўсклікніце, што нарадзіўся Госпад Хрыстос Бог, каб збавіць род людзкі".<br>
<br>
<strong>Слава... цяпер...:</strong> <em><font color="#d00505">тое самае.</font></em><br>
<br>
<br>
<font color="#d00505"><strong>Канон</strong> <em>(тон 2)</em><br>
<br>
Песьня 1<br>
<br>
<em>Ірмас.</em></font> Як некалі Магутная Сіла патапіла ў глыбіні марской фараонава войска, так Слова, што сталася целам, злосны грэх знішчыла: Усяхвальны Госпад уславіўся.<br>
<br>
На загад кесара, Ты, Уладару ўсіх, запісаны, каб запісаць чалавека ў кнізе жыцьця. Ты прыйшоў да сваіх як чужы, і клічаш да неба тых, што страцілі яго.<br>
<br>
Прымай, Бэтлееме, Хрыста, які прыходзіць да цябе, каб прыняць цела і адкрыць мне рай. Рыхтуйся, пячора, зьмясьціць у сабе Незьмяшчальнага, які ў велічы добрасардэчнасьці сваёй сёньня стаўся ўбогім дзеля нас.<br>
<br>
Хрыстос ідзе радзіцца, каб, як Бог, адрадзіць нашчадкаў Адама. Цешся, чалавечая прырода, што стался няплоднай як пустыня, бо вось прыходзіць Уладар зрабіць цябе шматдзетнай.<br>
<br>
<font color="#d00505">Песьня 3<br>
<br>
<em>Ірмас.</em></font> Царква народаў, што раней была няплоднай, быццам пустыня, зацьвіла, як кветка, прыйсьцем Тваім, Госпадзе. У ёй умацавалася сэрца маё.<br>
<br>
Каб выбавіць мяне ад грэшных путаў, Ты, Чалавекалюбча, захацеў быць спавітым у пялёны, як немаўля. Пакланяюся Тваёй Боскай спагадлівасьці.<br>
<br>
Дзева ідзе радзіць у часе Цябе, які зазьзяў спрадвеку ад Айца, каб вызваліць ад часовых страсьцяў душы нашыя.<br>
<br>
У пошуках мяне, што заблудзіў у сваіх правінах, Ты, шматміласэрны і добры, зрабіў сабе жыльлём пячору, быццам неба, каб прыгатаваць мне нябеснае жыльлё.<br>
<br>
<font color="#d00505"><strong>Сядальная песьня</strong> <em>(тон 8).</em></font> Сёньня зямля мне здаецца небам, бо на ёй, у Бэтлееме Юдэйскім, родзіцца Творца і кладзецца ў ясьлі. Пастухі з анёламі няспынна пяюць: "Слава на вышынях, супакой на сьвеце". Яны бачылі зорку, што ішла перад мудрацамі, якія сьпяшаліся прынесьці дары – золата, сьмірну і ладан, – існаму Богу і Творцу ўсіх, і Ўладару спрадвечнаму, які ў міласэрнасьці сваёй нарадзіўся ў пячоры.<br>
<br>
<font color="#d00505">Песьня 4<br>
<br>
<em>Ірмас.</em></font> Не хадайнік, не анёл, але сам Ты, Госпадзе, прыйшоў ад Дзевы і збавіў мяне, чалавека. Таму я ўсклікаю: Слава сіле Тваёй, Госпадзе!<br>
<br>
Хай усё стварэньне адкіне старое, убачыўшы Цябе, Творцу ўсяго, у выглядзе немаўляці. У Тваім нараджэньні Ты нанова стварыў і абнавіў усё, і вярнуў да першаснае красы.<br>
<br>
Мудрацы, скіроўваныя боскаю зоркаю, сталі ў зьдзіўленьні перад Тваім слаўным нараджэньнем. Яны ўбачылі Сонца, што ўзышло з дзявочай хмары, і прынесьлі Яму дары.<br>
<br>
Вось прыходзіць Дзева, маючы ва ўлоньні Ягнё, што адымае грахі сьвету. Хай радуецца і сьвяткуе ўсё стварэньне!<br>
<br>
Сказаньні прарокаў, што прадказалі зьяўленьне Хрыста, сёньня атрымалі збавеннае спаўненьне. Вось Ён прыходзіць у целе, каб прасьвятліць тых, што пакутуюць у цемры.<br>
<br>
<font color="#d00505">Песьня 5<br>
<br>
<em>Ірмас.</em></font> Хадайнікам Бога і людзей Ты быў, Хрысьце Божа: Табою, Уладару, мы атрымалі доступ з ночы няведаньня да Начальніка сьвятла, Айца Твайго.<br>
<br>
Хай людзі, што некалі сядзелі ў цемры, убачаць Незаходнае Сьвятло – Таго, каго зорка абвясьціла пэрскім царам–агнепаклоньнікам.<br>
<br>
Вялікі Ўладар і магутны Бог сьпяшаецца ўвайсьці ў малую пячору, каб мяне, скоранага, узьвялічыць, і, зьбяднелага, узбагаціць бязьмерным багацьцем.<br>
<br>
Сёньня ад Якуба, як прадказаў Валаам, родзіцца Хрыстос, які будзе панаваць над народамі, і валадарства Ягонае, узмоцненае ласкаю, застанецца назаўсёды.<br>
<br>
<font color="#d00505">Песьня 6<br>
<br>
<em>Ірмас.</em></font> З бездані грахоў маіх неспасьціглую бездань міласэрнасьці Тваёй клічу: ад тленнасьці, Божа, уздымі мяне.<br>
<br>
У дзівосны спосаб Хрыстос прыходзіць да сваіх: дык пакінем грахі і прымем Яго, бо Ён жыве ў пакорных, ціхіх і лагодных душах.<br>
<br>
Ты, Бэтлееме, ня меншы за іншыя гарады, бо ў табе народзіцца Ўладар і Госпад, які будзе пасьвіць свой народ.<br>
<br>
Як гэта малая пячора можа зьмясьціць Цябе, каго ўвесь сьвет зьмясьціць ня можа? Як гэта Ты, спрадвечны з Айцом, аб'яўляешся нам, як немаўля?<br>
<br>
<br>
<font color="#d00505"><strong>Кандак</strong> <em>(тон 3).</em></font> Сёньня Дзева ідзе ў невыказны спосаб радзіць у пячоры Спрадвечнае Слова: сьвяткуй, сусьвет, і разам з анёламі і пастушкамі слаў Бога спрадвечнага, які, як дзіцятка малое, на сьвет прыходзіць.<br>
<br>
<font color="#d00505"><em>Ікас.</em></font> Сказаньні прарокаў сёньня спаўняюцца: вось Дзева родзіць Дасканалага ў горадзе Бэтлееме ў пячоры. Усё стварэньне хай абнаўляецца, цешыцца і сьвяткуе, бо між слугаў жыць прыходзіць Уладар усіх, каб выбавіць нас, падуладных тленнасьці, ад варожай улады; у пялёны спавіваецца спрадвечны Бог, які, як дзіцятка малое, на сьвет прыходзіць.<br>
<br>
<font color="#d00505">Песьня 7<br>
<br>
<em>Ірмас.</em></font> Богапраціўны загад беззаконнага мучыцеля ўзьняў высока полымя; расу духоўную паслаў набожным юнаком Хрыстос блаславёны і ўсяслаўны.<br>
<br>
Хай хмары пояць зямлю расою, бо вось Той, для каго хмары служаць усходамі, прыходзіць ва ўлоньні Дзевы, быццам на хмары. Сьвятло незаходнае ідзе зазьзяць тым, што раней сядзелі ў цемры.<br>
<br>
Хоры анёлаў, рыхтуйцеся, каб уславіць у песьнях невыказны Божы зыход. Мудрацы, ідзеце хутка, пастухі, сьпяшайцеся: бо вось прыходзіць Хрыстос, чаканьне і збаўленьне народаў.<br>
<br>
"Што гэта за дзіўны і вялікі цуд? Як гэта я буду насіць Цябе, які словам сваім носіш усё? Невыказнае нараджэньне Тваё, спрадвечны Сыне мой", – кажа Ўсячыстая, трымаючы на руках з страхам Хрыста.<br>
<br>
<font color="#d00505">Песьня 8<br>
<br>
<em>Ірмас.</em></font> Некалі печ вогненная ў Бабілёне халдэяў спаліла, а верных на загад Бога акрапіла расою, і яны запяялі: "Усе творы Гасподнія, блаславіце Госпада!".<br>
<br>
Беззаганная дзівілася велічы тайны, больш недаступнай розуму за неба, і казала: "Пасад нябесны гарыць полымем, калі Ты сядзіш на ім: дык як жа Я буду насіць Цябе, Сыне мой?".<br>
<br>
Ты, Сыне мой, – вобраз і падабенства Айца, дык як гэта Ты, зьбяднеўшы, прыняў выгляд слугі? Як пакладу ў ясьлях неразумных жывёлаў Цябе, які збаўляе нас ад неразумнасьці? Слаўлю Тваю дабрыню.<br>
<br>
Радуйся, зямля, бо вось Хрыстос ужо набліжаецца да Бэтлеему, каб там нарадзіцца. Мора, весяліся, хоры прарокаў, сьпявайце, убачыўшы спаўненьне вашых прароцтваў, і ўсе людзі, радуйцеся.<br>
<br>
<font color="#d00505">Песьня 9<br>
<br>
<em>Ірмас.</em></font> Сын спрадвечнага Айца, Госпад і Бог, прыняў ад Дзевы цела і зьявіўся нам, каб прасьвятліць тых, што ў цемры, і сабраць расьцярушаных. Дзеля гэтага мы ўсяхвальную Багародзіцу ўзьвялічваем.<br>
<br>
Хай ўсе зямныя ўладары пяюць, хай цешацца народы: сёньня горы, даліны, узгоркі, рэкі, мора і ўсе стварэньні ўзьвялічваюць Госпада, які нарадзіўся.<br>
<br>
Некалі Ты зьяўляўся прарокам, наколькі яны маглі бачыць Цябе; а ў апошні час Ты стаўся чалавекам і аб'явіўся ўсім у Юдэйскім месьце Бэтлееме, і зорка паказала Цябе тым, што вывучалі зоркі.<br>
<br>
"Любае Дзіця маё! Як я буду карміць Цябе, які корміш усё; як буду трымаць Цябе, які рукою сваёю трымаеш усё? Як спаўю ў пялёны Цябе, які спавіваеш зямлю імглою?" – усклікнула ўсячыстая Дзева, якую мы няспынна ўзьвялічваем.<br>
<br>
<br>
<font color="#d00505"><strong>Экзапастыляр (сьвяцільнік).</strong></font> Той, хто жыве ў недасяжным сьвятле і трымае ў быцьці ўсё, у невыказнай дабрыні родзіцца ад Дзевы, і спавіваецца ў пялёны як немаўля; у пячоры кладзецца ў ясьлі неразумнай жывёлы. Дык пойдзем хутка ў Бэтлеем з мудрацамі, каб пакланіцца Яму і прынесьці ў дар плён нашых добрых учынкаў.<br>
<br>
<strong>Слава... цяпер...</strong><br>
<br>
Прынясем, верныя, песьню хвалы Дзеве Марыі, што сёньня ідзе ў Бэтлеем, каб нарадзіць Хрыста Збаўцу. Мудрацы з дарамі, ідзеце за зоркаю разам з намі пакланіцца Яму; пастухі, сьпяшайцеся разам з анёламі ўсхваліць Таго, Хто мае нарадзіцца: "Слава Табе, які нарадзіўся ў пячоры і быў пакладзены ў ясьлях!".<br>
<br>
<strong><font color="#d00505">Пахвальныя псалмы</font></strong><br>
<br>
<em><font color="#d00505">(Тон 6).</font></em> Зорка зазьзяла ад Якуба ў пячоры, дык пачнем сьвяткаваць, пойдзем разам з мудрацамі і пастухамі, і ўбачым Бога, спавітага ў пялёны, і Дзеву, якая корміць Яго. Вялікі Цуд! Цар Ізраіля, Хрыстос, прыходзіць на сьвет!<br>
<br>
Хоры анёлаў славявць сёньня Цябе, Усячыстая Дзева Маці, і радуюцца з Твайго сынараджэньня: "Радуйся, надзея верных; радуйся, заступніца тых, што славяць Цябе! З імі і мы ўсклікаем: "Блаславёны Ты, Божа, які прыйшоў на сьвет. Слава Табе!"<br>
<br>
Сьвятло зазьзяла з кораня Ясеевага, як прадказаў сьвяты прарок: бачым Дзеву, што звышпрыродна родзіць у пячоры дарагую кветку, роўнапасадную Айцу на вышынях. Дык усклікнем, людзі: "Блаславёны Ты, Божа, які прыйшоў на сьвет. Слава Табе!".<br>
<br>
Сёньня Адам пакліканы ад блуду і ад змрочнага ашуканства ворага, бо Хрыстос, прыняўшы цела ад Дзевы і стаўшыся чалавекам, абнаўляе яго і адмяняе праклён Эвы. Дык усклікнем, людзі: "Блаславёны Ты, Божа, які прыйшоў на сьвет. Слава Табе!".<br>
<br>
<strong>Слава...</strong><br>
<br>
<font color="#d00505"><em>(Тон 6).</em></font> Хадзі, Бэтлееме, рыхтуйся да родаў. Ідзі, Язэпе, з Марыяю на перапіс. О, чыстыя ясьлі, о баганосныя пялёны, у якіх спавітае Жыцьцё – Хрыстос Бог наш – разрывае путы сьмерці і прыводзіць людзей да нятленнасьці.<br>
<br>
<strong>Цяпер...</strong><br>
<br>
Блаславёнае ўлоньне Божае Дзевы сталася больш прасторным за неба, бо насіла ў сабе Таго, каго неба зьмясьціць ня можа. Блаславёныя грудзі Дзевы, што кармілі Хрыста, які корміць усё жывое стварэньне, і які прыняў цела ад Тае, што ня знала мужа.<br>
<br>
<br>
<strong><font color="#d00505">Вершапесьні</font></strong><br>
<br>
<em><font color="#d00505">(Тон 2).</font></em> Ты, Дзева, явілася домам Усемагутнага! У Табе пасяліўся Госпад славы, які сёньня ідзе нарадзіцца.<br>
<br>
Верш. Бог ідзе з поўдня, Сьвяты з гары, пакрытай цяністым гаем.<br>
<br>
У Бэтлееме ў ясьлях родзіцца ад Дзевы дзіцятка – Бог спрадвечны. Які цуд!<br>
<br>
<font color="#d00505"><em>Верш.</em></font> Госпадзе, я пачуў голас Твой і спалохаўся; зразумеў учынкі Твае і жахнуўся.<br>
<br>
Духоўныя хоры анёльскія на вышынях, разам з пастухамі і мудрацамі, усклікніце Богу, які нарадзіўся: "Слава Табе!".<br>
<br>
<strong>Слава...:</strong> Слава Табе, Ойча, Сыне і Духу, бо праз Цябе страшная тайніца абнаўленьня людзей сталася.<br>
<br>
<strong>Цяпер...:</strong> Радуйся, Дзева Багародзіца, што ад Духа Сьвятога нарадзіла Жыцьцё для збаўленьня ўсіх.
