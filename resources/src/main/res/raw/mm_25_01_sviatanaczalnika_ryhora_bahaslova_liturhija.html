<!DOCTYPE HTML><font color="#d00505"><strong>25 студзеня – сьвятаначальніка Рыгора Багаслова, архібіскупа Канстанцінопальскага<br>
<br>
ЛІТУРГІЯ<br>
<br>
Трапары<br>
<br>
Трапар</strong> <em>(тон 1).</em></font> Пастырская жалейка багаслоўскага вучэньня твайго тру́бы ілжывых настаўнікаў перамагла, бо табе, які спазнаў глыбіні Духа, быў дадзены красамоўства дар. Ойча сьвяты Рыгор, малі Хрыста Бога збавіць душы нашыя.<br>
<br>
<font color="#d00505"><strong>Кандак</strong> <em>(тон 3).</em></font> Багаслоўскім вучэньнем тваім, слаўны, ты доказы ілжывых настаўнікаў разьбіў, і аздобіў Царкву вопраткай праўдзівай веры, вытканай на вышыні; і вось Царква, апранутая ў яе, разам з дзецьмі тваімі духоўнымі кліча: «Радуйся, ойча Рыгор, вяршыня багаслоўскага розуму».<br>
<br>
<br>
<font color="#d00505"><strong>Пракімен</strong> <em>(Пс 48.4, 2).</em></font> Вусны мае кажуць словы мудрасьці, разважнасьць – роздум сэрца майго.<br>
<br>
<em><font color="#d00505">Верш.</font></em> Пачуйце гэта, усе людзі, слухайце уважліва, усе жыхары зямлі.<br>
<br>
<br>
<font color="#d00505"><strong>Апостал: </strong><em>1 Кар 12.7-11.</em><br>
<br>
<br>
<strong>Алілуя</strong> <em>(Пс 77.1, 2).</em></font> Слухай, народ мой, навукі маёй; прыхілі вуха тваё да слоў вуснаў маіх.<br>
<br>
<em><font color="#d00505">Верш.</font></em> У прыповесьцях адчыню вусны мае, выяўлю тайны мінулых вякоў.<br>
<br>
<br>
<strong>Чытаньне сьвятога Евангельля паводле Яна</strong> <em>(Ян 10.9-16)<br>
<br>
Сказаў Госпад да габрэяў, якія прыйшлі да Яго:</em><br>
<br>
Я – дзьверы: хто ўвойдзе праз Мяне, будзе збаўлены; увойдзе і выйдзе, і знойдзе па́шу. Злодзей прыходзіць, толькі каб украсьці, і забіць, і загубіць. Я прыйшоў, каб вы мелі жыцьцё, і мелі яго ўдосталь. Я – Добры Пастыр. Добры пастыр жыцьцё сваё кладзе за авечкі свае. А найміт, ня пастыр, той, каму авечкі не свае, бачыць, як прыходзіць воўк, і пакідае авечак і ўцякае, а воўк хапае іх і разганяе; <em>(а найміт уцякае), </em>бо ён – найміт і ня дбае пра авечак. Я – Добры Пастыр, і ведаю Маіх, і Мае́ ведаюць Мяне. Як ведае Мяне Айцец, і Я ведаю Айца, і Сваё жыцьцё кладу за авечкі. Ма́ю і іншыя авечкі, што ня з гэтага двара, і тых Мне трэба прывесьці, каб пачулі голас Мой. І будзе адна аўчарня і адзін Пастыр.<br>
<br>
<br>
<strong><font color="#d00505">Прычасьнік.</font></strong> Памяць праведніка жыць будзе вечна, благое весткі ён не збаіцца.