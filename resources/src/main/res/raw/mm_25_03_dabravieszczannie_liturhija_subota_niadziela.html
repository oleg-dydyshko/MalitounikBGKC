<!DOCTYPE HTML><font color="#d00505"><strong>25 сакавіка – ДАБРАВЕШЧАНЬНЕ НАЙСЬВЯЦЕЙШАЙ БАГАРОДЗІЦЫ<br>
<br>
Літургія</strong><br>
(у суботу і нядзелю)</font><br>
<br>
<strong><font color="#d00505">Трапар</font></strong> <em><font color="#d00505">(тон 4).</font></em> Сёньня пачатак нашага<br>
збаўленьня і спрадвечнай тайны аб’яўленьне: Сын Божы Сынам Дзевы стаецца і Габрыэль ласку абвяшчае. Дзеля гэтага і мы разам з ім усклікнем Багародзіцы: «Радуйся, Поўная ласкі, Госпад з Табою».<br>
<br>
<strong><font color="#d00505">Кандак</font></strong> <em><font color="#d00505">(тон 8).</font></em><br>
Магутная Ўладарка Багародзіца, мы, верныя слугі Твае, выбаўленыя Табою ад бедаў, песьні ўдзячнасьці і перамогі Табе прыносім. Ты ж, маючы сілу непераможную, ад усіх напасьцяў выратуй нас, каб нам усклікнуць Табе: «Радуйся, Дзева Маці!»<br>
<br>
<strong><font color="#d00505">Пракімен</font></strong> <em><font color="#d00505">(Пс 95.2, 1).</font></em> Абвяшчайце з дня на<br>
дзень збаўленьне Бога нашага.<br>
<br>
<font color="#d00505"><em>Верш.</em></font> Сьпявайце Госпаду песьню новую; сьпявай Госпаду, уся зямля.<br>
<br>
<strong>Чытаньне лісту сьвятога апостала Паўла да Габрэяў.</strong><br>
<br>
Браты, той, хто асьвячае і тыя, што асьвячаюцца, – усе ад<br>
аднаго. Дзеля гэтага Ён не саромеецца назваць іх сваімі братамі, кажучы:<br>
”Абвяшчу імя Тваё братом маім, пасярод царквы буду славіць Цябе”. І яшчэ: ”Вось<br>
дзеці мае, якіх даў мне Бог”. А таму што дзеці прычашчаюцца крыві і целу, так і<br>
Ён успрыняў іх, каб праз сьмерць перамагчы таго, хто мае ўладу над сьмерцю, гэта<br>
значыць д’ябла; і каб вызваліць усіх, каго страх сьмерці праз усё жыцьцё трымаў<br>
у няволі. Бо сапраўды не анёлаў бярэ да сябе, але бярэ да сябе нашчадкаў<br>
Абрагама. Таму Ён павінен быў ва ўсім стацца падобным да братоў, каб быць<br>
міласэрным і верным Найвышэйшым Сьвятаром перад Богам, каб ачысьціць грахі<br>
народу. Бо як Ён сам цярпеў і быў выпрабоўваны, дык можа тым, што<br>
выпрабоўваюцца, дапамагчы. <em><font color="#d00505">(Гбр 2.11-18)</font></em><br>
<br>
<strong><font color="#d00505">Алілуя</font></strong> <em><font color="#d00505">(Пс 71:6,17):</font></em> Зыйдзе, як дождж на<br>
траву, як лівень, што арашае зямлю.<br>
<br>
<br>
<font color="#d00505"><em>Верш:</em></font> Імя Яго будзе блаславёнае давеку: пакуль<br>
сонца сьвеціць, трываць будзе імя Яго.<br>
<br>
<strong>Чытаньне Сьвятога Евангельля паводле Лукі </strong><em>(Лк 1.24-38).</em><br>
<br>
У той час Альжбета, жонка Захара, зачала і таілася пяць месяцаў, кажучы: «Так учыніў мне Госпад, глянуўшы на мяне ласкава і зьняўшы маю ганьбу перад людзьмі».<br>
У шосты ж месяц быў пасланы ад Бога анёл Габрыэль у места галілейскае званае Назарэт да Дзевы, заручанай з мужам з дому Давідавага, імя<br>
якога было Язэп. Імя ж Дзевы было Марыя. І, увайшоўшы да Яе, анёл сказаў:<br>
«Радуйся, Поўная ласкі, Госпад з Табою! Блаславёная Ты між жанчынаў». Яна ж,<br>
калі пачула яго, сумелася ад ягоных словаў і задумалася, што б магло значыць<br>
гэтае прывітаньне. Але анёл сказаў Ёй: «Ня бойся, Марыя, бо Ты знайшла ласку ў<br>
Бога. Вось зачнеш і народзіш сына, якому дасі імя Ісус. Ён будзе вялікі і будзе<br>
называцца Сынам Найвышэйшага, а Госпад Бог дасьць Яму пасад ягонага прабацькі,<br>
Давіда. Ён будзе панаваць над домам Якуба давеку, і Ягонаму панаваньню ня будзе<br>
канца». Марыя ж сказала анёлу: «Як гэта станецца, калі я мужа ня знаю?» Адказаў<br>
на гэта анёл: «Дух Сьвяты зыдзе на Цябе, і сіла Ўсявышняга ахіне Цябе. Таму і<br>
Сьвятое, што народзіцца, будзе называцца Сынам Божым. Вось і Твая сваячка,<br>
Альжбета, зачала ў старасьці сына, і ўжо шосты месяц той, якую называюць<br>
няплоднаю. Бо ў Бога няма нічога немагчымага». І сказала Марыя: «Вось я, слуга Гасподняя: хай мне станецца згодна з тваім словам». І анёл адышоў ад Яе.<br>
<br>
<font color="#d00505"><strong>Задастойнік:</strong></font> Абвяшчай, зямля, радасьць вялікую; нябёсы, хваліце Божую славу.<br>
<br>
Хай ніякая нячыстая рука не дакранецца да Божай скарбніцы, і хай вусны верных несьціхана славяць Багародзіцу анёльскім прывітаньнем, радасна ўсклікаючы: «Радуйся, Поўная ласкі, Госпад з Табою!»<br>
<br>
<br>
<font color="#d00505"><strong>Прычасьнік</strong> <em>(Пс 131.13).</em></font> Госпад выбраў сабе Сыён, захацеў зрабіць сабе жыльлё ў ім. Алілуя, алілуя, алілуя.<br>
