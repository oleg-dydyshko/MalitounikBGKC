<!DOCTYPE HTML><strong><font color="#d00505">25 ліпеня – Усьпеньне сьвятой Ганны, маці Найсьвяцейшай Багародзіцы<br>
<br>
ЛІТУРГІЯ<br>
<br>
Трапар</font></strong> <font color="#d00505"><em>(тон 4).</em></font> Ты, Ганна багамудрая, насіла ва ўлоньні Ўсячыстую Маці Божую, якая нарадзіла Жыцьцё; дзеля гэтага ты сёньня ў славе перайшла да нябеснага жыльля, атрымаўшы ў спадчыну ўдзел з усімі, якія вечна прабываюць у радасьці. Прасі адпушчэньня грахоў для тых, што з любоўю шануюць цябе, вечна блаславёная.<br>
<br>
<strong><font color="#d00505">Кандак</font></strong> <em><font color="#d00505">(тон 2).</font></em> Сьвяткуючы памяць прабацькоў Хрыстовых, просім даверліва іхняй помачы, каб выбавіцца ад усякага суму ўсім, якія клічуць: «Божа, які ў дабраце Сваёй захацеў праславіць іх, будзь з намі заўсёды».<br>
<br>
<br>
<strong><font color="#d00505">Пракімен</font></strong> <em><font color="#d00505">(Пс 67.36, 27).</font></em> Дзіўны Бог у сьвятых сваіх, Бог Ізраіля.<br>
<br>
<font color="#d00505"><em>Верш.</em></font> На зборах вашых блаславіце Госпада, усе нашчадкі Ізраіля.<br>
<br>
<br>
<strong><font color="#d00505">Апостал:</font></strong> <em><font color="#d00505">Гал 4.22-27.</font></em><br>
<br>
<br>
<strong><font color="#d00505">Алілуя</font></strong> <em><font color="#d00505">(Пс 39.2; 33.20).</font></em> Спадзяваўся я на Госпада, спадзяваўся цьвёрда, і Ён, схіліўшыся нада мною, пачуў кліч мой.<br>
<br>
<font color="#d00505"><em>Верш.</em></font> Шмат бедаў прыйшлося зазнаць праведніку, і ад усіх іх выбавіў яго Госпад.<br>
<br>
<strong><font color="#d00505">Евангельле: </font></strong><em><font color="#d00505">Лк 8.16-21.</font></em><br>
<br>
<strong><font color="#d00505">Прычасьнік.</font></strong> Усклікніце, праведнікі, Госпаду ў радасьці: хвала пасуе праведным. Алілуя, алілуя, алілуя.