<!DOCTYPE HTML><font color="#d00505"><strong>25 лістапада – Адданьне сьвята Ўваходу ў сьвятыню Найсьвяцейшай Багародзіцы. Сьвятога Клімента, папы Рымскага і сьвятога Пятра, архібіскупа Александрыйскага<br>
<br>
ЛІТУРГІЯ<br>
<br>
Трапар сьвята Ўваходу</strong></font> <em><font color="#d00505">(тон 4).</font></em> Сёньня – правобраз Божае спагады і абвяшчэньне збаўленьня людзям: Дзева яўна ў Дом Божы ўваходзіць і Хрыста ўсім прадвяшчае. Усклікнем жа Ёй на ўвесь голас: «Радуйся, провіду Божага спаўненьне».<br>
<br>
<font color="#d00505"><strong>Трапар сьвятых</strong> <em>(тон 4).</em></font> Божа айцоў нашых, Ты паступаеш з намі з Тваёй заўсёднай лагоднасьцю: не пераставай быць спагадлівым для нас, але малітвамі іх кіруй у супакоі нашым жыцьцём.<br>
<br>
<font color="#d00505"><strong>Кандак сьвятога Клімента</strong> <em>(тон 2).</em></font> Боскага сьвятога вінаградніка парастак, малітвамі тваімі ты выдзяляеш слодыч мудрасьці, пачэсны ойча наш. Дзеля гэтага мы табе, быццам з пурпуры вытканую, духоўную песьню хвалы прыносім. Кліменце сьвяты, збаўляй слугаў тваіх.<br>
<br>
<font color="#d00505"><strong>Кандак <font color="#d00505">сьвята Ўваходу</font></strong> <em>(тон 4).</em></font> Чыстая сьвятыня Збавіцеля, каштоўны хорам і Дзева, асьвячаная скарбніца Божай славы ўводзіцца сёньня ў дом Гасподні, прыносячы з Сабою ласку Божага Духа. Анёлы Божыя славяць Яе ў песьнях, усклікаючы: «Вось жыльлё нябеснае!»<br>
<br>
<br>
<strong><font color="#d00505">Пракімен</font></strong> <em><font color="#d00505">(Лк 1.46-47).</font></em> Душа мая абвяшчае веліч Госпада, і мой дух узрадаваўся ў Богу Збаўцы маім.<br>
<br>
<em><font color="#d00505">Верш.</font></em> Бо Ён глянуў на пакорнасьць служкі сваёй: ад гэтага часу шчасьлівай называць мяне будуць усе пакаленьні.<br>
<br>
<br>
<strong><font color="#d00505">Алілуя</font></strong> <em><font color="#d00505">(Пс 44.11, 13).</font></em> Слухай, дачка, глянь і прыхілі вуха тваё.<br>
<br>
<font color="#d00505"><em>Верш.</em></font> Вяльможы людзкія будуць шукаць ласкі ў цябе.<br>
<br>
<br>
<font color="#d00505"><strong>Задастойнік.</strong></font> Анёлы, убачыўшы ўваход Усячыстае, дзіву даліся, як гэта Дзева ўвайшла ў Сьвятое сьвятых.<br>
<br>
Хай нія́кая нячыстая рука не дакранецца да Божай скарбніцы, і хай вусны верных несьціха́на славяць Багародзіцу анёльскім прывітаньнем, радасна ўсклікаючы: «Ты, Дзева чыстая, сапраўды вышэй за ўсе стварэньні».<br>
<br>
<br>
<font color="#d00505"><strong>Прычасьнік.</strong></font> Чашу збаўленьня прыму, буду клікаць імя Гасподняе. Алілуя, алілуя, алілуя.