<!DOCTYPE HTML><strong><font color="#d00505">25 лістапада – Адданьне сьвята Ўводзінаў Багародзіцы, сьв. Клімента, папы Рымскага і сьв. Пятра, архібіскупа Александрыйскага<br>
<br>
ЛІТУРГІЯ<br>
<br>
Трапар сьвята Ўводзінаў</font></strong> <font color="#d00505"><em>(тон 4).</em></font> Сёньня – правобраз Божае спагады і абвяшчэньне збаўленьня людзям: Дзева яўна ў Дом Божы ўваходзіць і Хрыста ўсім прадвяшчае. Усклікнем жа Ёй на ўвесь голас: «Радуйся, провіду Божага спаўненьне».<br>
<br>
<strong><font color="#d00505">Трапар сьвятых</font></strong> <em><font color="#d00505">(тон 4).</font></em> Божа айцоў нашых, Ты паступаеш з намі з Тваёй заўсёднай лагоднасьцю: не пераставай быць спагадлівым для нас, але малітвамі іх кіруй у супакоі нашым жыцьцём.<br>
<br>
<strong><font color="#d00505">Кандак сьвятога Клімента</font></strong> <em><font color="#d00505">(тон 2).</font></em> Боскага сьвятога вінаградніка парастак, малітвамі тваімі ты выдзяляеш слодыч мудрасьці, пачэсны ойча наш. Дзеля гэтага мы табе, быццам з пурпуры вытканую, духоўную песьню хвалы прыносім. Кліменце сьвяты, збаўляй слугаў тваіх.<br>
<br>
<strong><font color="#d00505">Кандак </font></strong><font color="#d00505"><strong><font color="#d00505">сьвята Ўводзінаў</font></strong></font> <em><font color="#d00505">(тон 4).</font></em> Чыстая сьвятыня Збавіцеля, каштоўны хорам і Дзева, асьвячаная скарбніца Божай славы ўводзіцца сёньня ў дом Гасподні, прыносячы з Сабою ласку Божага Духа. Анёлы Божыя славяць Яе ў песьнях, усклікаючы: «Вось жыльлё нябеснае!»<br>
<br>
<br>
<font color="#d00505"><strong>Пракімен</strong> <em>(Лк 1.46-47).</em></font> Душа мая абвяшчае веліч Госпада, і мой дух узрадаваўся ў Богу Збаўцы маім.<br>
<br>
<font color="#d00505"><em>Верш.</em></font> Бо Ён глянуў на пакорнасьць служкі сваёй: ад гэтага часу шчасьлівай называць мяне будуць усе пакаленьні.<br>
<br>
<br>
<font color="#d00505"><strong>Алілуя</strong> <em>(Пс 44.11, 13).</em></font> Слухай, дачка, глянь і прыхілі вуха тваё.<br>
<br>
<em><font color="#d00505">Верш.</font></em> Вяльможы людзкія будуць шукаць ласкі ў цябе.<br>
<br>
<br>
<strong><font color="#d00505">Задастойнік.</font></strong> Анёлы, убачыўшы ўваход Усячыстае, дзіву даліся, як гэта Дзева ўвайшла ў Сьвятое сьвятых.<br>
<br>
Хай нія́кая нячыстая рука не дакранецца да Божай скарбніцы, і хай вусны верных несьціха́на славяць Багародзіцу анёльскім прывітаньнем, радасна ўсклікаючы: «Ты, Дзева чыстая, сапраўды вышэй за ўсе стварэньні».<br>
<br>
<br>
<strong><font color="#d00505">Прычасьнік.</font></strong> Чашу збаўленьня прыму, буду клікаць імя Гасподняе. Алілуя, алілуя, алілуя.