<!DOCTYPE HTML><font color="#d00505"><strong>25 сьнежня – Нараджэньне Госпада, Бога і Збаўцы нашага Ісуса Хрыста<br>
<br>
ЛІТУРГІЯ</strong><br>
<br>
<em>Заўвага:<br>
<br>
• у нядзелю і панядзелак: Літургія сьвятога Васіля Вялікага,<br>
<br>
• у іншыя дні: Літургія сьвятога Яна Залатавуснага.</em><br>
<br>
<br>
<strong>Антыфон першы</strong> <em>(Пс 9.2; 110.1, 2, 3)</em><br>
<br>
<strong>Чытальнік:</strong></font> Буду хваліць Цябе, Госпадзе, усім сэрцам маім і апавядаць пра ўсе цуды Твае.<br>
<br>
<strong><font color="#d00505">Людзі:</font></strong> Малітвамі Багародзіцы, Збавіцелю, збаў нас. <font color="#d00505"><em>(Так пасьля наступных вершаў)</em></font><br>
<br>
<strong><font color="#d00505">Чытальнік:</font></strong> У коле праведных і ў людзкой грамадзе (буду казаць): “Вялікія дзеяньні Гасподнія!”<br>
<br>
– Яны вартыя развагі для ўсіх, хто любуецца імі.<br>
<br>
– Усё, што ўчыніў Госпад, – цудоўнае і поўнае славы, і справядлівасьць Ягоная вечна трывае.<br>
<br>
– Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
<font color="#d00505"><strong>Людзі:</strong></font> Малітвамі Багародзіцы, Збавіцелю, збаў нас.<br>
<br>
<br>
<font color="#d00505"><strong>Антыфон другі</strong> <em>(Пс 111.1, 2, 3, 4).</em><br>
<br>
<strong>Чытальнік:</strong></font> Шчасьлівы муж, які баіцца Госпада і пацяшэньне знаходзіць у запаветах Яго.<br>
<br>
<strong><font color="#d00505">Людзі:</font></strong> Сыне Божы, што нарадзіўся ад Дзевы, збаў нас, якія пяём Табе: Алілуя. <em><font color="#d00505">(Так пасьля кожнага наступнага вершу)</font></em>.<br>
<br>
<strong><font color="#d00505">Чытальнік:</font></strong> Нашчадкі яго будуць магутнымі на зямлі, род праведнага будзе блаславёны.<br>
<br>
– Дастатак і багацьце ў доме ягоным, справядлівасьць яго будзе трываць давеку.<br>
<br>
– Для праведных ён зьзяе ў цемры, быццам сьветач – лагодны, міласэрны і справядлівы.<br>
<br>
<font color="#d00505"><strong>Людзі:</strong></font><strong> Сыне Божы...</strong><br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
<strong>Адзінародны Сыне...</strong><br>
<br>
<br>
<font color="#d00505"><strong>Антыфон трэці</strong> <em>(Пс 109.1, 2, 3)</em><br>
<br>
<strong>Чытальнік:</strong></font> Сказаў Госпад Госпаду майму: "Сядзь па правай руцэ маёй, пакуль пакладу ворагаў тваіх пад ногі табе".<br>
<br>
<font color="#d00505"><strong>Людзі:</strong> <em>(тон 4).</em></font> Нараджэньне Тваё, Хрысьце Божа наш, зазьзяла на ўвесь сьвет сьвятлом пазнаньня. І вось тыя, што зоркам служылі, ад зоркі навучыліся пакланяцца Табе, Сонцу справядлівасьці, і зразумелі, што Ты – Сьвітаньне з вышыняў. Госпадзе, слава Табе! <em><font color="#d00505">(Так пасьля кожнага наступнага вершу)</font></em><br>
<br>
<strong><font color="#d00505">Чытальнік:</font></strong> Госпад пашле табе жэзл сілы з Сыёну, і будзеш панаваць над ворагамі тваімі.<br>
<br>
– З Табою панаваньне ад пачатку ў зьзяньні сьвятасьці.<br>
<br>
<strong><font color="#d00505">Людзі:</font> Нараджэньне Тваё...</strong><br>
<br>
<font color="#d00505"><strong>Сьвятар</strong> <em>(уваходны верш):</em></font> Ва ўлоньні перад заранкай Я нарадзіў Цябе. Кляўся Госпад і не раскаяўся: "Ты – сьвятар давеку паводле чыну Мэлхісадэка".<br>
<br>
<font color="#d00505"><strong>Людзі:</strong></font> Сыне Божы, што нарадзіўся ад Дзевы, збаў нас, якія пяём Табе: Алілуя.<br>
<br>
<font color="#d00505"><strong>Трапар</strong> <em>(тон 4).</em></font> Нараджэньне Тваё, Хрысьце Божа наш, зазьзяла на ўвесь сьвет сьвятлом пазнаньня. І вось тыя, што зоркам служылі, ад зоркі навучыліся пакланяцца Табе, Сонцу справядлівасьці, і зразумелі, што Ты – Сьвітаньне з вышыняў. Госпадзе, слава Табе!<br>
<br>
<strong>Слава... цяпер...</strong><br>
<br>
<font color="#d00505"><strong>Кандак</strong> <em>(тон 3):</em></font> Дзева сёньня родзіць Надпрыроднага, і зямля пячору Недаступнаму прыносіць; анёлы з пастушкамі ў песьнях Яго славяць, мудрацы з зоркаю падарожнічаюць. Дзеля нас нарадзілася Дзіцятка малое, спрадвечны Бог.<br>
<br>
<br>
<em><font color="#d00505">Замест <strong>"Сьвяты Божа":</strong></font></em><br>
Усе вы, што ў Хрыста ахрысьціліся, у Хрыста апрануліся. Алілуя. <font color="#d00505"><em>(Тройчы)</em></font>.<br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
У Хрыста апрануліся. Алілуя.<br>
<br>
Усе вы, што ў Хрыста ахрысьціліся, у Хрыста апрануліся. Алілуя.<br>
<br>
<br>
<font color="#d00505"><strong>Пракімен</strong> <em>(Пс 65.4, 1)</em></font>. Уся зямля хай пакланяецца Табе і славіць Цябе, і хай пяе хвалу імю Твайму, Усявышні.<br>
<br>
<font color="#d00505"><em>Верш.</em></font> Уся зямля хай усклікне радасна Госпаду! Слаўце ў песьнях імя Яго, аддайце славу хвале Яго.<br>
<br>
<br>
<strong>Чытаньне лісту сьвятога апостала Паўла да Галятаў</strong> <em>(Гал 4.4-7).</em><br>
<br>
Браты, калі прыйшла поўня часу, Бог паслаў Сына свайго, які нарадзіўся ад жанчыны і быў пад законам, каб адкупіць тых, што ў няволі закону, каб нам атрымаць усынаўленьне. А як вы сыны, дык Бог паслаў у сэрцы вашыя Духа Сына свайго, які кліча: Авва, Ойча! Дзеля гэтага ты ўжо не слуга, але сын, а калі сын, дык і насьледнік Божы праз Хрыста.<br>
<br>
<br>
<font color="#d00505"><strong>Алілуя</strong> <em>(Пс 18.2, 3).</em></font> Нябёсы абвяшчаюць славу Божую, аб творах рук Ягоных расказвае небасхіл.<br>
<br>
<em><font color="#d00505">Верш.</font></em> Дзень дню расказвае аб іх, а ноч ночы вестку перадае.<br>
<br>
<br>
<strong>Чытаньне сьвятога Евангельля паводле Мацьвея</strong> <em>(Мц 2.1-12)</em><br>
<br>
Калі Ісус нарадзіўся ў Бэтлееме Юдэйскім, вось мудрацы з Усходу прыйшлі ў Ерусалім, кажучы: "Дзе народжаны Цар Юдэйскі? Мы бачылі, што ўзышла ягоная зорка, і прыйшлі пакланіцца Яму". Пачуўшы гэта, цар Ірад устрывожыўся, і ўвесь Ерусалім з ім. І, сабраўшы ўсіх першасьвятароў і кніжнікаў народу, пытаўся ў іх: "Дзе належыць нарадзіцца Хрысту?". Яны сказалі яму: "У Бэтлееме Юдэйскім, бо так напісана праз прарока: І ты, Бэтлеем Юдэйскі, не найменшы сярод гарадоў юдэйскіх, бо з цябе выйдзе Правадыр, які будзе кіраваць народам маім Ізраільскім". Тады Ірад употай паклікаў мудрацоў і выведаў ад іх дакладны час, калі паказалася зорка. І, паслаўшы іх у Бэтлеем, сказаў: "Ідзеце, разьведайце ўсё старанна пра тое Дзіцятка, і калі знойдзеце Яго, скажыце мне, каб і я мог пайсьці і пакланіцца Яму". Яны, выслухаўшы цара, пайшлі ў дарогу. І вось зорка, якую яны бачылі на Ўсходзе, ішла перад імі аж пакуль не затрымалася над месцам, дзе было Дзіцятка. Угледзеўшы зорку, яны вельмі ўсьцешыліся. Увайшоўшы ў дом, яны знайшлі Дзіцятка з Маці ягонай Марыяй, і, упаўшы, пакланіліся Яму і, раскрыўшы свае скарбонкі, ахвяравалі Яму дары: золата, ладан і сьмірну. Атрымаўшы ў сьне наказ не вяртацца да Ірада, яны адышлі іншай дарогаю ў сваю краіну.<br>
<br>
<br>
<font color="#d00505"><strong>Задастойнік.</strong></font> Узьвялічвай, душа мая, больш годную і слаўную за анёльскія хоры Дзеву ўсячыстую Багародзіцу.<br>
<br>
Дзіўную і слаўную бачу тайну: пячора – неба, Дзева – пасад хэрувімскі, ясьлі – жыльлё, дзе зьмясьціўся незьмяшчальны Хрыстос, якога мы ў песьнях славім.<br>
<br>
<br>
<font color="#d00505"><strong>Прычасьнік.</strong></font> Госпад паслаў збаўленьне людзям сваім. Алілуя, алілуя, алілуя.