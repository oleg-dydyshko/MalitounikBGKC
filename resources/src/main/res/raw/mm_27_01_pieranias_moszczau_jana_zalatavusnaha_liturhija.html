<!DOCTYPE HTML><strong><font color="#d00505">27 студзеня – перанясеньне мошчаў сьвятаначальніка Яна Залатавуснага<br>
<br>
ЛІТУРГІЯ<br>
<br>
Трапары<br>
<br>
Трапар сьвятога</font></strong> <em><font color="#d00505">(тон 8).</font></em> Ласка, што з вуснаў тваіх зазьзяла, быццам полымя, сусьвет асьвяціла, бескарысьлівасьці скарбы сьвету прыдбала, вышыню пакорлівасьці нам паказала. Ойча Яне Залатавусны, настаўніча наш, малі Слова Хрыста Бога збавіць душы нашы.<br>
<br>
<strong><font color="#d00505">Кандак сьвятога</font></strong> <em><font color="#d00505">(тон 6).</font></em> Сьвяты і блаславёны Яне Залатавусны, ты прыняў з неба Божую ласку навучаць усіх пакланяцца ў Тройцы адзінаму Богу. Дастойна хвалім цябе, бо ты наш настаўнік і Боскіх праўдаў вяшчальнік.<br>
<br>
<br>
<strong><font color="#d00505">Пракімен</font></strong> <em><font color="#d00505">(Пс 48.4, 2).</font></em> Вусны мае кажуць словы мудрасьці, разважнасьць – роздум сэрца майго.<br>
<br>
<font color="#d00505"><em>Верш.</em></font> Пачуйце гэта ўсе людзі, слухайце ўважліва ўсе жыхары зямлі.<br>
<br>
<br>
<strong>Чытаньне лісту сьвятога апостала Паўла да Габрэяў</strong> <em>(Гбр 7.26 – 8.2)</em><br>
<br>
Браты, такі нам патрэбны архісьвятар: сьвяты, нязлосны, беззаганны, адлучаны ад грэшнікаў і ўзвышаны панад нябёсы; які ня мае патрэбы, як іншыя архісьвятары, штодня прыносіць ахвяры сьпярша за свае грахі, а пасьля за грахі народу. Бо Ён зрабіў гэта раз назаўсёды, прынёсшы ў ахвяру Сябе. Бо закон стаўляў архісьвятарамі людзей, абцяжаных слабасьцю, а слова прырачэньня, што пасьля закону, паставіла Сына, дасканалага давеку. Галоўнае ж у сказаным ёсьць, што мы маем такога Архісьвятара, які сеў па правай руцэ пасаду Велічы на нябёсах, як слуга сьвятыні і праўдзівай скініі, якую збудаваў Госпад, а не чалавек.<br>
<br>
<br>
<strong><font color="#d00505">Алілуя</font></strong> <em><font color="#d00505">(Пс 36.30, 31).</font></em> Вусны праведніка абвяшчаюць мудрасьць, язык яго кажа праўду.<br>
<br>
<font color="#d00505"><em>Верш.</em></font> Закон Бога Яго ў сэрцы ягоным, ногі яго не спатыкнуцца.<br>
<br>
<br>
<strong>Чытаньне сьвятога Евангельля паводле Яна</strong> <em>(Ян 10.9-16)<br>
<br>
Сказаў Госпад да габрэяў, якія прыйшлі да Яго:</em><br>
<br>
Я – дзьверы: хто ўвойдзе праз Мяне, будзе збаўлены; увойдзе і выйдзе, і знойдзе па́шу. Злодзей прыходзіць, толькі каб украсьці, і забіць, і загубіць. Я прыйшоў, каб вы мелі жыцьцё, і мелі яго ўдосталь. Я – Добры Пастыр. Добры пастыр жыцьцё сваё кладзе за авечкі свае. А найміт, ня пастыр, той, каму авечкі не свае, бачыць, як прыходзіць воўк, і пакідае авечак і ўцякае, а воўк хапае іх і разганяе; <em>(а найміт уцякае), </em>бо ён – найміт і ня дбае пра авечак. Я – Добры Пастыр, і ведаю Маіх, і Мае́ ведаюць Мяне. Як ведае Мяне Айцец, і Я ведаю Айца, і Сваё жыцьцё кладу за авечкі. Ма́ю і іншыя авечкі, што ня з гэтага двара, і тых Мне трэба прывесьці, каб пачулі голас Мой. І будзе адна аўчарня і адзін Пастыр.<br>
<br>
<br>
<strong><font color="#d00505">Прычасьнік</font></strong> <em><font color="#d00505">(Пс 111.6-7).</font></em> Памяць праведніка жыць будзе вечна, благое весткі ён не збаіцца. Алілуя, алілуя, алілуя.