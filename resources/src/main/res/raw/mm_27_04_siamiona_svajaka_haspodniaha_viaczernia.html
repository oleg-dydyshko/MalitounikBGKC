<!DOCTYPE HTML><strong><font color="#d00505">27 красавіка – сьвятога сьвятамучаніка Сямёна, сваяка Гасподняга<br>
<br>
ВЯЧЭРНЯ</font></strong><br>
<br>
<font color="#d00505"><em>На <strong>«Госпадзе, Цябе клічу...»:</strong> тры – сьвята і наступныя:<br>
<br>
(Тон 4)</em></font> Ты, Сямёне, быў узорным сьвятаром, змагаром законным, сваяком Творцы ўсяго, цудоўным цудатворцам, ясным сьветачам, правадніком тых, што зблудзілі, непахісным стаўпом сьвятое Царквы, спадкаемцам нябеснага валадарства, роўным анёлам сьвятым.<br>
<br>
Пасьля многіх высілкаў, вялікіх цярпеньняў і шматлікіх змаганьняў, ты, слаўны сьвятар, прыблізіўся да Крыжа, упадобніўшыся да Хрыста, які дабравольна быў расьпяты на ім. Таму, Сямёне, спраўляючы радасна тваю сьвятую памяць, малітвамі тваімі атрымліваем адпушчэньне грахоў.<br>
<br>
Ты, блаславёны, увайшоў пабожна ў сьвятыню нябесную, абмыты сьвятою крывёю; цяпер ты стаіш у прысутнасьці Тройцы, асьветлены зьзяньнем Ейных промняў. Таму сёньня. Сямёне, спраўляючы тваю сьветлую памяць, прасьвятляемся душою.<br>
<br>
<strong>Слава... цяпер...:</strong> <em><font color="#d00505">сьвята.</font></em><br>
<br>
<br>
<font color="#d00505"><strong>Вершапесьні:</strong> <em>сьвята.</em><br>
<br>
<br>
<strong>Адпушчальныя трапары<br>
<br>
Трапар</strong> <em>(тон 4).</em></font> Славім цябе, сьвятаначальніку Сямёне, як Хрыстовага сваяка і цьвёрдага мучаніка, што перамог спакусу і веру зьбярог. Таму сёньня, спраўляючы тваю сьветлую памяць, малітвамі тваімі атрымліваем адпушчэньне правінаў.<br>
<br>
<font color="#d00505"><strong>Кандак</strong> <em>(тон 4).</em></font> Царква сьвятая, маючы боганатхнёнага Сямёна, быццам сьветлую зорку, прасьвятляецца і кліча: Радуйся, мучанікаў пахвала.