<!DOCTYPE HTML><font color="#d00505"><strong>27 ліпеня – сьвятога вялікамучаніка і лекара Панцялеймана<br>
<br>
ВЯЧЭРНЯ</strong><br>
<br>
<em>На </em></font><strong><font color="#d00505"><em>«Госпадзе, Цябе клічу...»:</em></font></strong><br>
<br>
<font color="#d00505"><em>(Тон 4)</em></font> Ты быў справядліва названы Панцялейманам, бо, ацаляючы цялесныя немачы людзей, ты праяўляў клопат аб іхніх душах. Дзеля гэтага ты атрымаў імя ўсеміласэрнага і прыняў заплату за дабрачыннасьць і ўзнагароду за набожнасьць, паказаўшыся непераможным жаўнерам Хрыста Бога нашага, якому маліся за збаўленьне душаў нашых.<br>
<br>
Зачэрпнуўшы з духоўнай збавеннай крыніцы дар ацаленьняў, ты раздаеш яго шчодра ўсім, хто прыходзіць да цябе, і прасьвятляеш ласкаю Божаю тых, што радасна сьвяткуюць сьветлую і слаўную памяць тваю. Богападобнае імя тваё яўна сьведчыць аб дабрыні, што ў табе; маліся стацца годнымі яе і тым, што шануюць цябе.<br>
<br>
У шматлікіх мучэньнях, быццам у агні гартаваныя, выпрабоўваліся твае жаданьні і любоў. Церпячы мукі на моры і ў агні, ты перамог начальніка зла і атрымаў шчодры і жыцьцядайны дар Суцяшальніка. Умацаваны ім, ты вярнуў мёртваму жыцьцё і ўчыніў безьліч ацаленьняў, багамудры і блаславёны Панцялеймане.<br>
<br>
<strong>Слава...</strong><br>
<br>
<em><font color="#d00505">(Тон 6)</font></em> Сёньня зазьзяла нам памяць бескарысьлівага лекара, клічучы нас на тайнае застольле і радасную ўрачыстасьць; сёньня нам даецца цудадзейны лекар Панцялейман, цьвёрды і непахісны мучанік, які лечыць немачы ўсіх і моліцца шчыра Госпаду за збаўленьне душ нашых.<br>
<br>
<strong>Цяпер...</strong><br>
<br>
<em><font color="#d00505">Багародзічны.</font></em> Бога ад цябе народжанага мы пазналі, Багародзіца Дзева: малі Яго за збаўленьне душ нашых.<br>
<br>
<em><font color="#d00505">Крыжабагародзічны.</font></em> Беззаганная Дзева і Чыстая Ўладарка, бачачы Сына свайго ўзьнесенага на крыжы, па-матчынаму заплакала і ў зьдзіўленьні ўсклікнула: «Дзіця маё мілае, што гэта бачу я? Як гэта няўдзячныя людзі аддалі Цябе Пілату на суд і засудзілі на сьмерць Жыцьцё ўсіх? Слаўлю Тваю, Слова, невыказную спагадлівасьць».<br>
<br>
<br>
<strong><font color="#d00505">Вершапесьні</font></strong><br>
<br>
<font color="#d00505"><em>Вершапесьні актоіху.</em></font><br>
<br>
<strong>Слава...</strong><br>
<br>
<em><font color="#d00505">(Тон 8)</font></em> Палюбіўшы набожнасьць маці, і адкінуўшы бязбожжа бацькі, ты стаўся ваяром Лекара душаў, і сам атрымаў дар ацаленьняў. Узмоцнены Божай ласкаю, ты быў зьнішчальнікам грэшных пажаданьняў і лекарам душаў. Цярпеньнямі і малітвамі тваімі ты, мучаніку Хрыстовы Панцялеймане, здабыў непрамінальнае жыцьцё. Цяпер маліся за збаўленьне душаў нашых.<br>
<br>
<strong>Цяпер...</strong><br>
<br>
<font color="#d00505"><em>Багародзічны.</em></font> Пад Тваю апеку прыбягаю, Дзева Сьвятая Багародзіца: ведаю, што праз Цябе змагу атрымаць збаўленьне, бо Ты, Чыстая, можаш памагчы мне.<br>
<br>
<em><font color="#d00505">Крыжабагародзічны.</font></em> Сонца, убачыўшы, як Ты, Сонца праведнасьці Госпадзе, вісіш на крыжы, схавала промні свае, месяц сьвятло на цемру перамяніў, і нясьцерпны боль пранізаў сэрца Маці Тваёй.<br>
<br>
<br>
<font color="#d00505"><strong>Адпушчальны трапар</strong><br>
<br>
<em>(Тон 3)</em></font> Сьвяты пакутніку і лекару Панцялеймане, малі міласэрнага Бога, каб Ён дараваў душам нашым адпушчэньне грахоў.