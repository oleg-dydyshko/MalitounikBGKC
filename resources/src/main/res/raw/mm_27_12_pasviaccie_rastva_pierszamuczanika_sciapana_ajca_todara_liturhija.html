<!DOCTYPE HTML><strong><font color="#d00505">27 сьнежня – Пасьвяцьце Нараджэньня Госпада нашага Ісуса Хрыста, памяць сьвятога першамучаніка і дыякана Сьцяпана<br>
і сьвятога айца нашага Тодара<br>
<br>
ЛІТУРГІЯ<br>
<br>
Трапары:<br>
<br>
Трапар сьвята Раства</font></strong> <em><font color="#d00505">(тон 4).</font></em> Нараджэньне Тваё, Хрысьце Божа наш, зазьзяла на ўвесь сьвет сьвятлом пазнаньня. І вось тыя, што зоркам служылі, ад зоркі навучыліся пакланяцца Табе, Сонцу справядлівасьці, і зразумелі, што Ты – Сьвітаньне з вышыняў. Госпадзе, слава Табе!<br>
<br>
<strong><font color="#d00505">Трапар Сьцяпана</font></strong> <font color="#d00505"><em>(тон 4).</em></font> У цярпеньнях, перанесеных за Хрыста Бога, ты, першы сярод мучанікаў, здабыў вянец перамогі, выкрыў зацятую злосьць тых, што перасьледвалі цябе, і бачыў Збавіцеля твайго па правай руце Айца. Малі Яго няспынна за збаўленьне душаў нашых.<br>
<br>
<font color="#d00505"><strong>Трапар Тодара</strong> <em>(тон 8).</em></font> Правай веры настаўнік, набожнасьці прыклад і чысьціні, сьветач сусьветны, Богам натхнёная манахаў аздоба, Тодару мудры, навукаю тваёю ты ўсіх прасьвятліў, жалейка духоўная. Малі Хрыста Бога за збаўленьне душаў нашых.<br>
<br>
<strong>Слава...<br>
<br>
<font color="#d00505">Кандак Сьцяпана</font></strong> <font color="#d00505"><em>(тон 8).</em></font> Учора Госпад у целе прыйшоў, сёньня слуга з целам разлучаецца; учора Уладар усіх цялесна нарадзіўся, сёньня слугу каменьнямі забіваюць: за Яго памірае мучанік, боскі Сьцяпан.<br>
<br>
<strong>Цяпер...<br>
<br>
<font color="#d00505">Кандак сьвята Раства</font></strong> <font color="#d00505"><em>(тон 3).</em></font> Дзева сёньня родзіць Надпрыроднага, і зямля пячору Недаступнаму прыносіць; анёлы з пастушкамі ў песьнях Яго славяць, мудрацы з зоркаю падарожнічаюць. Дзеля нас нарадзілася Дзіцятка малое, спрадвечны Бог.<br>
<br>
<br>
<strong><font color="#d00505">Пракімен</font></strong> <em><font color="#d00505">(Пс 65.4, 1).</font></em> Уся зямля хай пакланяецца Табе і славіць Цябе, і хай пяе хвалу імю Твайму, Усявышні.<br>
<br>
<font color="#d00505"><em>Верш.</em></font> Уся зямля хай усклікне радасна Госпаду! Слаўце ў песьнях імя Яго, аддайце славу хвале Яго.<br>
<br>
<font color="#d00505"><strong>Апостал:</strong> <em>Дз 6.8 – 7.5а; 47-60.</em><br>
<br>
<strong>Алілуя</strong> <em>(Пс 18.2, 3).</em></font> Нябёсы абвяшчаюць славу Божую, аб творах рук Ягоных расказвае небасхіл.<br>
<br>
<font color="#d00505"><em>Верш.</em></font> Дзень дню расказвае аб іх, а ноч ночы вестку перадае.<br>
<br>
<font color="#d00505"><strong>Евангельле:</strong> <em>Мц 21.33-42.</em><br>
<br>
<br>
<strong>Задастойнік і прычасьник сьвята:<br>
<br>
Задастойнік.</strong></font> Узьвялічвай, душа мая, больш слаўную і пачэсную за нябесныя сілы Чыстую Дзеву Марыю.<br>
<br>
Дзіўную і слаўную бачу тайну: пячора – неба, Дзева – пасад хэрувімскі, ясьлі – жыльлё, у якім зьмясьціўся незьмяшчальны Хрыстос, якога мы ў песьнях славім.<br>
<br>
<br>
<font color="#d00505"><strong>Прычасьнік.</strong></font> Госпад паслаў збаўленьне людзям сваім. Алілуя, алілуя, алілуя.