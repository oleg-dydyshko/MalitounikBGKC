<!DOCTYPE HTML><strong><font color="#d00505">27 сьнежня – Пасьвяцьце Нараджэньня Госпада нашага Ісуса Хрыста, памяць сьвятога першамучаніка і дыякана Сьцяпана<br>
і сьвятога айца нашага Тодара<br>
<br>
ВЯЧЭРНЯ</font></strong><br>
<br>
<em><font color="#d00505">На </font><strong><font color="#d00505">«Госпадзе, Цябе клічу...»:</font></strong></em><br>
<br>
<strong><font color="#d00505">Сьцяпана</font></strong> <em><font color="#d00505">(тон 4).</font></em> Прасьвятліўшы розум ласкаю Духа, ты, Сьцяпане, стаўся падобным да анёла, зьзяючы ўнутранай сьветласьцю, бачнай для тых, што глядзелі на цябе, і ўдастоіўся сузіраньня Сьвятла, калі неба адчынілася для цябе, першы і слаўны мучаніку.<br>
<br>
Камяні, якія кідалі на цябе, былі прыступкамі лесьвіцы да неба, узышоўшы па якой, ты бачыў па правай руцэ Айца Госпада, што жыцьцядайнай рукою працягваў табе вянец перамогі. Цяпер ты, як пераможца і першы мучанік, прабываеш з Ім давеку.<br>
<br>
Зьзяючы цудамі і знакамі, ты пасароміў нязбожнікаў вучэньнем тваім; калі яны цябе забівалі, кідаючы каменьні, ты, Сьцяпане сьвяты, маліўся за іх, каб ім быў адпушчаны гэты грэх, як рабіў раней Збаўца, у рукі якога ты аддаў душу тваю.<br>
<br>
<strong><font color="#d00505">Тодара</font></strong> <em><font color="#d00505">(тон 4).</font></em> Ты пацярпеў выгнаньне, біцьцё і вязьніцу ад таго, хто незаконна займаў законны пасад і чыніў закалот у веры, адкідаючы найчысты вобраз Збавіцеля, ласкаю якога ты, угодніку Хрыстовы, пасароміў яго.<br>
<br>
Ні цёмная вязьніца, ні трывога душы, ні раны і біцьцё ня здолелі разлучыць цябе, ойча Тодару, Божы прапаведніку, з любоўю Божай, – ні цяжкая немач і нясьцерпны боль, ані голад: ты ўсё мужна перанёс у прадбачаньні ўзнагароды за твае подзьвігі.<br>
<br>
Замест суму радасьць, замест болю асалоду, замест цемры зьзяньне даў табе Той, хто ўзнагароджвае за подзьвігі. За шнары на твары тваім, ты быў запісаны ў кнігу жыцьця і стаўся суўдзельнікам царквы сьвятых у небе, залічаны да анёльскіх хораў.<br>
<br>
<strong>Слава...</strong><br>
<br>
<font color="#d00505"><em>(Тон 2)</em></font> Уладару́ ўсіх, што нарадзіўся на зямлі, прыносіцца сьветлы вянец, упрыгожаны не самацьветамі, але крывёю мучаніка. Дык прыйдзіце, мучанікалюбцы, з вянкамі песьняў і, упрыгожыўшы галовы кветкамі, засьпявайце: «Першамучаніку Сьцяпане, ты прасьвятліў душу тваю мудрасьцю і ласкаю. Малі цяпер Хрыста Бога даць нам супакой і веліч зьмілаваньня».<br>
<br>
<strong>Цяпер...</strong><br>
<br>
<font color="#d00505"><em>(Тон 2)</em></font> Вялікі і слаўны цуд здарыўся сёньня: Дзева родзіць, і ўлоньне Яе застаецца дзявочым; Слова ўцелаўляецца, не разлучыўшыся з Айцом. Анёлы з пастухамі пяюць песьню хвалы, і мы разам з імі ўсклікаем: «Слава на вышынях Богу і супакой на зямлі!»<br>
<br>
<br>
<font color="#d00505"><strong>Вершапесьні</strong></font><br>
<br>
<em><font color="#d00505">(Тон 1)</font></em> Усхвалім Таго, хто ад Айца перад вякамі зазьзяў і хто быў беспачатна ва ўлоньні Айца, а ў апошні час зьявіўся нам, седзячы на руках Маці, быццам на пасадзе, і прымаючы пакланеньне ад анёлаў, пастухоў і мудрацоў.<br>
<br>
<font color="#d00505"><em>Верш.</em></font> «Ва ўлоньні перад заранкай я нарадзіў цябе», – кляўся Госпад і не раскаяўся.<br>
<br>
Пойдзем, верныя, у Бэтлеем, убачым Тварца ўсіх, які ляжыць у ясьлях і прымае патройныя дары ад мудрацоў, што прыйшлі з зямлі Халдэйскае, – і які прыме дзеля нас трохдзённую сьмерць.<br>
<br>
<font color="#d00505"><em>Верш.</em></font> Сказаў Госпад Госпаду майму: «Сядзь па правай руцэ маёй».<br>
<br>
Ты нарадзіўся ў пячоры ад Дзевы, і хоры анёлаў вакол Цябе ўсклікнулі: «Слава на вышынях Богу, што, як чалавек, нарадзіўся з улоньня Дзевы і бязьвіннае Маці, каб абнавіць увесь сьвет!»<br>
<br>
<strong>Слава...</strong><br>
<br>
<em><font color="#d00505">(Тон 6)</font></em> Ты быў першым сярод мучанікаў і дыяканаў, Сьцяпане апостале, пакутнікаў краса, верных умацаваньне, слава праведнікаў. Стоячы перад пасадам Хрыста Ўладара́ ўсіх, маліся, каб Ён дараваў правіны тым, што спраўляюць памяць тваю, і зрабіў іх дастойнымі валадарства нябеснага.<br>
<br>
<strong>Цяпер...</strong><br>
<br>
<em><font color="#d00505">(Тон 6)</font></em> Цешацца сёньня анёлы ў небе, і радуюцца людзі, і ўсё стварэньне поўніцца радасьцю дзеля Госпада Збавіцеля, які нарадзіўся ў Бэтлееме. Усякая спакуса ідальская сканчаецца і Хрыстос пануе на ўсе вякі.<br>
<br>
<br>
<font color="#d00505"><strong>Адпушчальныя трапары<br>
<br>
Трапар Сьцяпана</strong></font> <em><font color="#d00505">(тон 4).</font></em> У цярпеньнях, перанесеных за Хрыста Бога, ты, першы сярод мучанікаў, здабыў вянец перамогі, выкрыў зацятую злосьць тых, што перасьледвалі цябе, і бачыў Збавіцеля твайго па правай руце Айца. Малі Яго няспынна за збаўленьне душаў нашых.<br>
<br>
<strong>Слава...</strong><br>
<br>
<font color="#d00505"><strong>Трапар Тодара</strong> <em>(тон 8).</em></font> Правай веры настаўнік, набожнасьці прыклад і чысьціні, сьветач сусьветны, Богам натхнёная манахаў аздоба, Тодару мудры, навукаю тваёю ты ўсіх прасьвятліў, жалейка духоўная. Малі Хрыста Бога за збаўленьне душаў нашых.<br>
<br>
<strong>Цяпер...<br>
<br>
<font color="#d00505">Трапар сьвята Раства</font></strong> <em><font color="#d00505">(тон 4).</font></em> Нараджэньне Тваё, Хрысьце Божа наш, зазьзяла на ўвесь сьвет сьвятлом пазнаньня. І вось тыя, што зоркам служылі, ад зоркі навучыліся пакланяцца Табе, Сонцу справядлівасьці, і зразумелі, што Ты – Сьвітаньне з вышыняў. Госпадзе, слава Табе!