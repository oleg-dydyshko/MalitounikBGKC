<!DOCTYPE HTML><strong><font color="#d00505">28 красавіка – між сьвятымі айца нашага Кірылы, біскупа Тураўскага<br>
<br>
ВЯЧЭРНЯ</font></strong><br>
<br>
<font color="#d00505"><em>На </em></font><strong><font color="#d00505"><em>«Госпадзе, Цябе клічу...»:</em></font></strong><font color="#d00505"><em> тры – сьвята і наступныя:<br>
<br>
(Тон 4)</em></font> Трубу з золата каваную, боганатхнёны арган багаслоўя, мора невычэрпнае догмаў, умацаваньне царкоўнае, розум нябесны, глыбіню мудрасьці, залатую чашу, з якой мёдам цякуць салодкія рэкі вучэньня і пояць усё стварэньне, у звонкіх песьнях усхвалім.<br>
<br>
Зорку незаходную, якая сваімі промнямі прасьвятляе нашую краіну, прапаведніка пакаяньня, залатыя вусны, што асушаюць макрату роспачы і арашаюць сэрцы, сатлелыя ад грахоў, Кірылу, справядліва званага другім Залатавусным, ушануем.<br>
<br>
Зямны анёл, нябесны чалавек, ластаўка дабраслоўная і шматгалосная, скарбніца дабрадзейнасьцяў, скала непарушная, прыклад верным, спаўжыхар анёлаў сьвятых, роўны норавам з апосталамі Кірыла хай будзе ўзьвялічаны ў песьнях.<br>
<br>
<strong>Слава...:</strong><br>
<br>
<font color="#d00505"><em>(Тон 6)</em></font> Праведны і блаславёны ойча сьвяты, пастыру добры і вучню Начальніка пастыраў Хрыста, што паклаў душу сваю за авечкі, прасі сёньня, усяхвальны Кірыла, Госпада дараваць нам малітвамі тваімі веліч зьмілаваньня.<br>
<br>
<strong>Цяпер...:</strong> <em><font color="#d00505">сьвята.</font></em><br>
<br>
<br>
<strong>Чытаньне кнігі Прыповесьцяў</strong><br>
<em>(Прып 10.7-8; 3.13-16; 8.6, 34-35, 4, 12, 14, 17, 5-9; 1.23; 15.4)</em><br>
<br>
Памяць праведнага поўная хвалы, і блаславеньне Гасподняе на галаве яго. Блаславёны той, хто набыў мудрасьць і знайшоў разуменьне. Лепш набываць мудрасьць, чым золата і серабро. Яна больш вартасная за каштоўныя камені, усё, чаго б ты не жадаў, не раўняецца ёй. Даўгалецьце ў правай руцэ яе, а ў левай – багацьце і слава. З вуснаў яе цячэ справядлівасьць, закон і міласэрнасьць на языку ў яе.<br>
<br>
Паслухайце мяне, дзеткі, бо важнае кажу, з вуснаў маіх выходзяць словы праўды. Шчасьлівы той, хто мяне слухае, штодня ля дзьвярэй маіх чакае, ля парогу варот маіх чувае. Бо хто мяне знайшоў, знайшоў жыцьцё і асягнуў ласку ў Госпада. Клічу вас, людзі: да сыноў людзкіх мой голас. Я – мудрасьць, разважлівасьць блізкая мне, маю глыбокую веду. У мяне рада і помач, мая разважнасьць і сіла. Я люблю тых, што мяне любяць; хто шукае мяне пільна, той знаходзіць. Прастадушныя, навучайцеся разважлівасьці і вы, неразумныя, набірайцеся розуму. Слухайце, бо я пра важныя рэчы гавару, шчырасьць адчыняе вусны мае. Вусны мае кажуць праўду, усё крывадушнае агіднае вуснам маім. Усе словы мае праўдзівыя, няма нічога няшчырага, крывадушнага ў іх. Усе яны ясныя для тых, хто іх разумее, і праўдзівыя для тых, хто асягнуў мудрасьць. Вярніцеся на шлях мой. Вось я надзялю вас духам маім і навучу вас радам маім. Лагодны язык – дрэва жыцьця, а крывадушны губіць душу.<br>
<br>
<strong>Чытаньне кнігі Прыповесьцяў</strong><br>
<em>(Прып 10.31 – 11.12)</em><br>
<br>
Вусны праведнага кажуць мудрасьць, а язык распусны будзе зьнішчаны. З вуснаў праведнага цячэ тое, што мілае Богу, з вуснаў няверных – распуста. Агідная Госпаду мера неправедная, вага справядлівая да спадобы Яму. З высакамернасьцю прыходзіць ганьба, з сьціпласьцю – мудрасьць. Шчырасьць кіруе праведнымі, здрадлівых загубіць іхняя хітрасьць. У дзень гневу багацьце бескарыснае, а справядлівасьць ратуе ад сьмерці. Праведнасьць нявіннага выраўноўвае шлях яму, а нязбожны гіне з прычыны нязбожнасьці сваёй. Праведнасьць зьяўляецца ратункам для справядлівых, у сваёй злосьці запутваюцца падступныя. Памірае грэшнік, і з ім гіне надзея яго; марныя спадзяваньні сільных. Справядлівы вызваляецца ад бяды, замест яго ў яе ўпадае нязбожны. Няправедны вуснамі губіць бліжняга свайго, праніклівасьць праведных збаўляе іх. Калі праведным шчасьціць, увесь горад цешыцца; калі грэшнікі гінуць, усе скачуць з радасьці. Блаславеньнем праведнікаў горад умацоўваецца, вуснамі грэшнікаў – занепадае. Неразумны выказвае ўголас пагарду да іншых, разумны ўмее маўчаць.<br>
<br>
<br>
<strong>Чытаньне кнігі Мудрасьці</strong> <em>(Мудр 4.7-15)</em><br>
<br>
Праведнік, хоць бы і памёр перадчасна, знойдзе супакой. Старасьць ягоная пачэсная не даўгалецьцем, яна ня мерыцца лікам гадоў; сівізна ягоная – мудрасьць, а мера старасьці – жыцьцё беззаганнае. Ён быў да спадобы Богу, знайшоў міласьць у Яго і, жывучы сярод грэшнікаў, быў забраны, каб злосьць не адмяніла думкі ягонай, і няшчырасьць не зьвяла душы ягонай. Бо прывабнасьць злога засланяе добрае, і бура пажадлівасьцяў зацямняе правы розум. Дасягнуўшы рана дасканаласьці, ён шмат перажыў, бо душа яго была мілая Богу і таму Ён пасьпяшыў забраць яго з благога асяроддзя. А людзі бачылі гэта і не разумелі, і ня ўзялі сабе гэтага да сэрца, што міласэрнасьць і ласка Ягоная з выбранымі Ягонымі, і провід Ягоны з сьвятымі Яго.<br>
<br>
<br>
<font color="#d00505"><strong>Вершапесьні</strong></font><br>
<br>
<em><font color="#d00505">(Тон 5)</font></em> Радуйся, боганатхнёны чалавекалюбны прапаведніку, які паказаў нам розныя прыклады пакаяньня; розум у золата апраўлены, ластаўка залатавусная; галубка, што зьзяе залатымі дабрадзейнасьцямі, струмень, з якога цякуць воды боскага вучэньня; вусны, якім даручана Боскае чалавекалюбства. Малі Хрыста дараваць душам нашым веліч зьмілаваньня.<br>
<br>
<font color="#d00505"><em>Верш.</em></font> Вусны мае кажуць словы мудрасьці.<br>
<br>
Радуйся, ойча сірот, пакрыўджаных хуткі памочніку, апекуне бедных, карміцелю галодных, настаўніку тых, што зграшылі, богапрыемны і пачэсны лекару душаў; пэўнае веданьне багаслоўя, выясьненьне пісаньняў духоўных, закону дзейны ахоўніча; правіла паступаньня вернае, мудрасьць высокая відзеньняў і дзеяньняў. Малі Хрыста дараваць душам нашым веліч зьмілаваньня.<br>
<br>
<font color="#d00505"><em>Верш.</em></font> Вусны праведніка абвяшчаюць мудрасьць.<br>
<br>
Радуйся, блаславёны ойча Кірыла, што зазьзяў у нашай краіне ясьней за промні сонечныя дабрадзейнасьцямі і збавеннымі словамі; мудры сярод мудрых, выдатны красамоўца, настаўнік пакаяньня; радуйся, ціхае мора розуму, што вуснамі і розумам пацёк усьлед за Хрыстом. Малі Яго даць душам нашым веліч зьмілаваньня.<br>
<br>
<strong>Слава...:</strong><br>
<br>
<font color="#d00505"><em>(Тон 6)</em></font> Труба залатагалосная, залатаслоўны Кірыла, азалаці сэрцы верных залатацечнымі вучэньнямі тваімі: голас настаўленьняў тваіх, ойча сьвяты, па-прарочаму загучаў і прасьвятліў нашу краіну.<br>
<br>
<strong>Цяпер...:</strong> <em><font color="#d00505">сьвята.</font></em><br>
<br>
<br>
<font color="#d00505"><strong>Адпушчальныя трапары<br>
<br>
Трапар Кірылы</strong> <em>(тон 8).</em></font> Ласка, што, быццам сьветач, з вуснаў тваіх зазьзяла, скарбы малітвы нам у дары прынесла, шлях да пакаяньня паказала, веліч Божай спагады праславіла. Навучаючы нас словамі тваімі, ойча сьвятаначальніча Кірыла, малі Хрыста Бога збавіць душы нашыя.<br>
<br>
<strong>Слава... цяпер...:</strong> <font color="#d00505"><em>сьвята.</em></font>