<!DOCTYPE HTML><strong><font color="#d00505">28 сьнежня – пасьвяцьце Нараджэньня Хрыстовага. 20 тысячаў мучанікаў Нікамедыйскіх</font></strong><br>
<br>
<font color="#d00505"><strong>ЛІТУРГІЯ<br>
<br>
Антыфон першы</strong> <em>(Пс 9.2; 110.1, 2, 3)</em><br>
<br>
<strong>Чытальнік:</strong></font> Буду хваліць Цябе, Госпадзе, усім сэрцам маім і апавядаць пра ўсе цуды Твае.<br>
<br>
<strong><font color="#d00505">Людзі:</font></strong> Малітвамі Багародзіцы, Збавіцелю, збаў нас. <font color="#d00505"><em>(Так пасьля наступных вершаў)</em></font><br>
<br>
<strong><font color="#d00505">Чытальнік:</font></strong> У кругу праведных і ў людзкой грамадзе (буду казаць): «Вялікія дзеі Гасподнія!»<br>
<br>
– Яны жаданыя ўсім, што шукаюць волі Яго.<br>
<br>
– Усё, што ўчыніў Госпад, – цудоўнае і поўнае славы, і справядлівасьць Ягоная вечна трывае.<br>
<br>
– Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
<font color="#d00505"><strong>Людзі:</strong></font> Малітвамі Багародзіцы, Збавіцелю, збаў нас.<br>
<br>
<br>
<font color="#d00505"><strong>Антыфон другі</strong> <em>(Пс 111.1, 2, 3, 4).</em><br>
<br>
<strong>Чытальнік:</strong></font> Шчасьлівы муж, які баіцца Госпада і суцяшэньне знаходзіць у запаветах Яго.<br>
<br>
<strong><font color="#d00505">Людзі:</font></strong> Сыне Божы, што нарадзіўся ад Дзевы, збаў нас, якія пяём Табе: Алілуя. <font color="#d00505"><em>(Так пасьля наступных вершаў)</em></font><br>
<br>
<strong><font color="#d00505">Чытальнік:</font></strong> Нашчадкі ягоныя будуць магутнымі на зямлі, род праведнага будзе блаславёны.<br>
<br>
– Дастатак і багацьце ў доме ягоным, справядлівасьць яго будзе трываць давеку.<br>
<br>
– Для праведных ён зьзяе ў цемры, быццам сьветач – лагодны, міласэрны і справядлівы.<br>
<br>
<font color="#d00505"><strong>Людзі:</strong></font> Сыне Божы, што нарадзіўся ад Дзевы, збаў нас, якія пяём Табе: Алілуя.<br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
<font color="#d00505"><em>«</em></font><strong><font color="#d00505"><em>Адзінародны Сыне...»</em></font></strong><br>
<br>
<br>
<font color="#d00505"><strong>Антыфон трэці</strong> <em>(Пс 109.1, 2, 3)</em><br>
<br>
<strong>Чытальнік:</strong></font> Сказаў Госпад Госпаду майму: «Сядзь па правай руцэ маёй, пакуль пакладу ворагаў тваіх пад ногі табе».<br>
<br>
<font color="#d00505"><strong>Людзі:</strong> <em>(тон 4).</em></font> Нараджэньне Тваё, Хрысьце Божа наш, зазьзяла на ўвесь сьвет сьвятлом пазнаньня. І вось тыя, што зоркам служылі, ад зоркі навучыліся пакланяцца Табе, Сонцу справядлівасьці, і зразумелі, што Ты – Сьвітаньне з вышыняў. Госпадзе, слава Табе! <em><font color="#d00505"><font color="#d00505"><em>(Так пасьля наступных вершаў)</em></font></font></em><br>
<br>
<strong><font color="#d00505">Чытальнік:</font></strong> Госпад пашле табе жазло сілы з Сыёну, і будзеш панаваць над ворагамі тваімі.<br>
<br>
– З Табою панаваньне ад пачатку ў зьзяньні сьвятасьці.<br>
<br>
<br>
<strong><font color="#d00505">Людзі:</font></strong> Сыне Божы, што нарадзіўся ад Дзевы, збаў нас, якія пяём Табе: Алілуя.<br>
<br>
<br>
<font color="#d00505"><strong>Трапары</strong></font><br>
<br>
<strong><font color="#d00505">Трапар сьвята</font></strong> <font color="#d00505"><em>(тон 4).</em></font> Нараджэньне Тваё, Хрысьце Божа наш, зазьзяла на ўвесь сьвет сьвятлом пазнаньня. І вось тыя, што зоркам служылі, ад зоркі навучыліся пакланяцца Табе, Сонцу справядлівасьці, і зразумелі, што Ты – Сьвітаньне з вышыняў. Госпадзе, слава Табе!<br>
<br>
<strong><font color="#d00505">Кандак сьвята</font></strong> <em><font color="#d00505">(тон 3).</font></em> Дзева сёньня родзіць Надпрыроднага, і зямля пячору Недаступнаму прыносіць; анёлы з пастушкамі ў песьнях Яго славяць, мудрацы з зоркаю падарожнічаюць. Дзеля нас нарадзілася Дзіцятка малое, спрадвечны Бог.<br>
<br>
<br>
<font color="#d00505"><strong>Пракімен</strong> <em>(Пс 65.4, 1)</em>.</font> Уся зямля хай пакланяецца Табе і славіць Цябе, і хай пяе хвалу імю Твайму, Усявышні.<br>
<br>
<em><font color="#d00505">Верш.</font></em> Уся зямля хай усклікне радасна Госпаду! Слаўце ў песьнях імя Яго, аддайце славу хвале Яго.<br>
<br>
<br>
<font color="#d00505"><strong>Алілуя</strong> <em>(Пс 18.2, 3).</em></font> Нябёсы абвяшчаюць славу Божую, аб творах рук Ягоных расказвае небасхіл.<br>
<br>
<em><font color="#d00505">Верш.</font></em> Дзень дню расказвае аб іх, а ноч ночы вестку перадае.<br>
<br>
<br>
<strong><font color="#d00505">Задастойнік.</font></strong> Узьвялічвай, душа мая, больш слаўную і пачэсную за нябесныя сілы Чыстую Дзеву Марыю.<br>
<br>
Дзіўную і слаўную бачу тайну: пячора – неба, Дзева – пасад хэрувімскі, ясьлі – жыльлё, у якім зьмясьціўся незьмяшчальны Хрыстос, якога мы ў песьнях славім.<br>
<br>
<strong><font color="#d00505">Прычасьнік.</font></strong> Госпад паслаў збаўленьне людзям сваім. Алілуя, алілуя, алілуя. 