<!DOCTYPE HTML><strong><font color="#d00505">29 жніўня – Адсячэньне галавы сьвятога Яна Хрысьціцеля<br>
<br>
ЛІТУРГІЯ<br>
<br>
Трапары<br>
<br>
Трапар Прадвесьніка</font></strong> <em><font color="#d00505">(тон 2).</font></em> Праведніка ўспамінаем з пахвалою: табе ж, Прадвесьніча, даволі сьведчаньня Гасподняга, што ты – больш пачэсны за прарокаў, бо аказаўся дастойным хрысьціць у вадзе Прадказанага. Ты і пацярпеў за праўду з радасьцю, і абвясьціў тым, што ў пекле, Бога, які аб’явіўся ў целе, узяў на сябе грахі сьвету і дараваў нам багацьце свайго зьмілаваньня.<br>
<br>
<strong><font color="#d00505">Кандак Прадвесьніка</font></strong> <em><font color="#d00505">(тон 5).</font></em> Слаўнае адсячэньне галавы Прадвесьніка ў провідзе Божым паслужыла на тое, каб ён мог і тым, што ў пекле, абвясьціць прыйсьце Збавіцеля. Хай плача безуцешна Ірадыяда, выпрасіўшы беззаконнае забойства, бо яна палюбіла гэты век уяўны і пераходны больш за закон Божы і вечнае жыцьцё.<br>
<br>
<br>
<strong><font color="#d00505">Пракімен</font></strong> <em><font color="#d00505">(Пс 63.11, 2).</font></em> Праведнік узрадуецца ў Госпадзе і знойдзе прытулак у Яго.<br>
<br>
<font color="#d00505"><em>Верш.</em></font> Госпадзе, пачуй голас малітвы маёй.<br>
<br>
<br>
<strong>Чытаньне Апостальскіх дзеяньняў</strong><br>
<em>(Дз 13.25-33а)</em><br>
<br>
У тыя дні, калі Ян скончыў свой шлях, ён сказаў: «Я ня той, за каго мяне лічыце. Вось за мною ідзе Той, каму я ня варты разьвязаць рамень Ягонага абутку». Браты, сыны роду Абрагама і тыя сярод вас, што баяцца Бога! Вам было пасланае слова гэтага збаўленьня. Бо жыхары Ерусаліму і іхнія начальнікі не пазналі Яго і, асудзіўшы, споўнілі словы прарокаў, што чытаюцца кожную суботу. Хоць і не знайшлі ў Ім ніякай віны, годнай сьмерці, яны прасілі Пілата забіць Яго. А калі споўнілі ўсё, што аб Ім напісана, зьнялі з крыжа і паклалі ў магіле. Але Бог уваскрасіў Яго з мёртвых, і Ён праз шмат дзён яўляўся тым, што прыйшлі з Ім з Галілеі ў Ерусалім і цяпер сьведчаць аб Ім перад народам. І мы вам абвяшчаем Добрую вестку, што абяцаньне, дадзенае айцом, Бог споўніў нам, дзецям іхнім, уваскрасіўшы Ісуса.<br>
<br>
<br>
<font color="#d00505"><strong>Алілуя</strong> <em>(Пс 91.13, 14).</em></font> Праведнік як пальма зацьвіце, як кедр ліванскі разрасьцецца.<br>
<br>
<font color="#d00505"><em>Верш.</em></font> Пасаджаны ў доме Гасподнім, ён расьцьвіце на панадворку Бога нашага.<br>
<br>
<br>
<strong>Чытаньне сьвятога Евангельля паводле Марка</strong> <em>(Мк 6.14-30)</em><br>
<br>
У той час цар Ірад дачуўся пра Ісуса, бо Ягонае імя стала вядомым, і сказаў: «Гэта Ян Хрысьціцель уваскрос, і дзеля гэтага дзеюцца цуды». Іншыя ж казалі: «Гэта Ільля», а іншыя: «Гэта прарок, ці адзін з прарокаў». Ірад жа, пачуўшы, сказаў: «Гэта Ян, якому я сьцяў галаву. Ён уваскрос з мёртвых». Бо Ірад загадаў схапіць Яна і трымаў яго, зьвязанага, у вязьніцы з-за Ірадыяды, жонкі брата свайго Піліпа, якую ён узяў сабе за жонку. Бо Ян казаў Іраду: «Нельга табе мець жонку брата свайго». Ірадыяда, поўная злосьці на яго, хацела забіць яго, але не магла. Бо Ірад баяўся Яна, ведаючы, што ён чалавек справядлівы і сьвяты, і бараніў яго. Калі ён (Ірад) слухаў яго, ён адчуваў вялікую трывогу, тым ня менш слухаў яго з ахвотаю. І вось надышла зручная хвіліна, калі Ірад у дзень свайго нараджэньня справіў бяседу для сваіх дастойнікаў, вайсковых начальнікаў і знатных людзей Галілеі. Калі дачка Ірадыяды ўвайшла і танцавала, яна дагадзіла Іраду і ягоным застольнікам. Цар сказаў дзяўчаці: «Прасі ў мяне, што хочаш, і дам табе». І нават пакляўся: «Дам табе, што папросіш, нават палову майго царства». Яна выйшла і спытала ў маці: «Што мне прасіць?» А тая сказала: «Галаву Яна Хрысьціцеля». І адразу ўвайшла хутка да цара і папрасіла, кажучы: «Хачу, каб ты зараз жа даў мне на талерцы галаву Яна Хрысьціцеля». І засмуціўся вельмі цар, але дзеля клятвы і гасьцей не захацеў адмовіць ёй. І адразу, паслаўшы кáта, загадаў прынесьці ягоную галаву. Той, пайшоў і сьцяў яго ў вязьніцы. І прынёс галаву на талерцы і даў дзяўчыне, а дзяўчына аддала сваёй маці. А вучні Яна, даведаўшыся аб гэтым, прыйшлі, забралі ягонае цела і паклалі ў магіле.<br>
<br>
Тады апосталы сабраліся ў Ісуса і расказалі Яму ўсё, што зрабілі і чаму навучалі.<br>
<br>
<br>
<strong><font color="#d00505">Прычасьнік</font></strong> <em><font color="#d00505">(Пс 111.6-7).</font></em> Памяць праведніка жыць будзе вечна, благое весткі ён не збаіцца. Алілуя, алілуя, алілуя.