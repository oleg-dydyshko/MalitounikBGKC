<!DOCTYPE HTML><font color="#d00505"><strong>30 студзеня – Трох сьвятаначальнікаў: Васіля Вялікага, Рыгора Багаслова і Яна Залатавуснага</strong></font><br>
<br>
<strong><font color="#d00505">ЛІТУРГІЯ</font></strong><br>
<br>
<font color="#d00505"><strong>Трапары</strong></font><br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Трапар</strong> <em>(тон 4).</em></font> Роўныя апосталам і сусьветныя настаўнікі, Уладара́ ўсіх маліце, каб Ён дараваў супакой усяму сьвету і душам нашым багацьце Свайго зьмілаваньня.<br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Кандак</strong> <em>(тон 2).</em></font> Сьвятых і Богам натхнёных прапаведнікаў, вяршыні настаўнікаў, Ты, Госпадзе, узяў да Сябе, даючы ім у асалоду даброты Твае і супакой; высілкі і сьмерць іх Ты, Адзіны, які праслаўляеш сьвятых Тваіх, прыняў лепш за ўсе цэлапаленьні.<br>
<br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Пракімен</strong> <em>(Пс 18.5, 2).</em></font> Па ўсёй зямлі разышоўся голас іх, і аж да канцоў сьвету словы іх.<br>
<br>
<p dir="ltr" style="margin-top:0; margin-bottom:0; text-align:start;"><em><font color="#d00505">Верш.</font></em> Нябёсы абвяшчаюць славу Божую, аб творах рук Ягоных расказвае небасхіл.<br>
<br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Апостал:</strong> <em>Гбр 13.7-16.</em></font><br>
<br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Алілуя</strong> <em>(Пс 88.6, 8).</em></font> Нябёсы славяць цуды Твае, Госпадзе, і вернасьць Тваю – хоры сьвятых.<br>
<br>
<p dir="ltr" style="margin-top:0; margin-bottom:0; text-align:start;"><em><font color="#d00505">Верш.</font></em> Бог праслаўлены ў мностве сьвятых.<br>
<br>
<br>
<p dir="ltr" style="margin-top:0; margin-bottom:0; text-align:start;"><strong>Чытаньне сьвятога Евангельля паводле Мацьвея</strong> <em>(Мц 5.14-19)</em><br>
<br>
<p dir="ltr" style="margin-top:0; margin-bottom:0; text-align:start;">Сказаў Госпад вучням сваім:<br>
<br>
<p dir="ltr" style="margin-top:0; margin-bottom:0; text-align:start;">Вы – сьвятло сьвету. Ня можа схавацца места, што стаіць на гары. І, запаліўшы сьвечку, не стаўляюць яе пад судзінаю, але на сьвечніку, каб сьвяціла ўсім у доме. Гэтак няхай вашае сьвятло сьвеціць перад людзьмі, каб яны бачылі вашыя добрыя ўчынкі і ўславілі вашага Айца, што ў небе. Ня думайце, што Я прыйшоў парушыць Закон ці прарокаў; не парушыць прыйшоў Я, але выканаць. Бо сапраўды кажу вам: пакуль не праміне неба і зямля, ніводная ёта, ці рыса не праміне з Закону, пакуль ня споўніцца ўсё. Вось жа, хто парушыць адно з гэтых найменшых прыказаньняў і навучыць таго людзей, той найменшым будзе названы ў Нябесным Валадарстве; а хто споўніць і навучыць, той будзе названы вялікім у Нябесным Валадарстве.<br>
<br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Прычасьнік.</strong></font> Усклікніце, праведнікі, Госпаду ў радасьці: хвала пасуе праведным. Алілуя, алілуя, алілуя.