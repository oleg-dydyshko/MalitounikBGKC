<!DOCTYPE HTML><strong><font color="#d00505">30 чэрвеня – Сабор сьвятых 12-ці апосталаў<br>
<br>
ВЯЧЭРНЯ</font></strong><br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу...»</font></em></strong><em><font color="#d00505"> спачатку песьні апосталаў:<br>
<br>
(Тон 2)</font></em> Якімі пахвальнымі вянкамі ўшануем Пятра і Паўла, разьдзеленых целам і зьяднаных духам, першых сярод богапрапаведнікаў: аднаго, як старшыню апосталаў, другога, як таго, што больш за іншых працаваў. Іх сапраўды дастойна вянчае несьмяротнай славаю Хрыстос Бог у вялікай міласэрнасьці Сваёй.<br>
<br>
Якімі велічнымі песьнямі ўславім Пятра і Паўла — богаразумныя крылы, што ўвесь сьвет абляцелі і да неба ўзьняліся; рукі ласкі евангельскай, ногі праўдзівага прапаведаваньня, рэкі мудрасьці; два плячы крыжа, якімі дэманаў перамог Хрыстос Бог у вялікай міласэрнасьці Сваёй.<br>
<br>
Якімі духоўнымі песьнямі ўсхвалім Пятра і Паўла, што замкнулі крыклівыя вусны нязбожных? Яны — грозныя мячы духоўныя, краса Рыму сьвятога, карміцелі сусьветныя, боганатхнёныя табліцы Новага Запавету, што Хрыстос устанавіў у Сыёне ў вялікай міласэрнасьці Сваёй.<br>
<br>
<font color="#d00505"><em>Далей наступныя:<br>
<br>
(Тон 4)</em></font> Шчасьлівыя вы, пачэсныя вучні, бо вы былі сьведкамі Слова, што аб’явілася ў целе. Як бліскучыя маланкі, вы паказаліся сьвету, і быццам духоўныя горы, струменіце слодыч. Разьдзеленыя, быццам райскія рэкі, поіце цэрквы ўсіх народаў боскімі водамі.<br>
<br>
Быццам сьветлыя маланкі, вы былі пасланыя ў сьвет, каб прынесьці духоўнае сьвятло. Слугі тайнаў Хрыстовых, вы ўславіліся шматлікімі цудамі. Вы — табліцы пісаньняў сьвятых: ласка Божая і закон, якога Бог навучыў, напісаныя ў вас, пачэсныя тайнікі сьвятасьці.<br>
<br>
Рыбацкімі восьцямі мудрасьць вучоных і струмені пустога красамоўства вы перамаглі, мудрасьці Божай сьветачы, настаўнікі догмаў, евангельскіх тайнаў прапаведнікі. Сёньня вы сталіся ўдзельнікамі нябесных дабротаў і подзівам для анёлаў, і жывеце вечна ў славе.<br>
<br>
<strong>Слава...</strong><br>
<br>
<font color="#d00505"><em>(Тон 6)</em></font> Пачэснае сьвята сёньня настала для Царквы Хрыстовае, сьвята апосталаў і хадайнікаў нашага збаўленьня. Дык з прасьветленай душою ўсклікнем: «Радуйцеся, сьветачы, што ў цемры зьзяеце; радуйцеся, духоўнага Сонца сьветлыя промні; радуйцеся, Пётра і Паўле, Боскай навукі непахісныя асновы, прыяцелі Хрыстовыя, посуды пачэсныя! Прыйдзіце нябачна да нас і зрабіце годнымі духоўных дароў усіх, што ў песьнях славяць вашую памяць».<br>
<br>
<strong>Цяпер...</strong><br>
<br>
<em><font color="#d00505">Дагматык (тон 6).</font></em> Хто Цябе не назаве шчасьліваю, Найсьвятая Дзева, хто ня будзе славіць, Чыстая, мацярынства Тваё? Адзінародны Сын, што спрадвеку зазьзяў ад Айца, ад Цябе, прыняўшы цела, у невыказны спосаб нарадзіўся. Праўдзівы Бог, Ён стаўся праўдзівым чалавекам дзеля нас, непадзельны на дзьве асобы, але ў дзьвюх нязьлітных прыродах пазнавальны. Малі Яго, Чыстая і Блаславёная, даць зьмілаваньне душам нашым.<br>
<br>
<br>
<font color="#d00505"><strong>Вершапесьні</strong></font><br>
<br>
<em><font color="#d00505">(Тон 4)</font></em> Ты даў пачэсных Тваіх апосталаў, што зазьзялі, быццам духоўныя сьветачы, на хвалу Царкве Тваёй. Дзьве духоўныя зоркі, Пётра і Павал, увесь сьвет асьвяцілі: імі Ты разагнаў цемру заходнюю, Ісусе ўсемагутны, Збавіцелю душ нашых.<br>
<br>
<font color="#d00505"><em>Верш.</em></font> Па ўсёй зямлі разышоўся голас іх, і аж да канцоў сьвету словы іх.<br>
<br>
Ты даў на ўмацаваньне Царкве Тваёй Пятрову трываласьць і Паўлаў розум; поўныя боскай мудрасьці, яны перамаглі спакусы паганаў. Дзеля гэтага, настаўленыя таемна імі, славім Цябе, Ісусе ўсемагутны, Збавіцелю душ нашых.<br>
<br>
<font color="#d00505"><em>Верш.</em></font> Нябёсы абвяшчаюць славу Божую, аб творах рук Ягоных расказвае небасхіл.<br>
<br>
Ты даў нам двух апосталаў Тваіх як прыклад навяртаньня грэшнікаў: адзін з іх адрокся ад Цябе ў час небясьпекі, а пасьля пакаяўся; другі супраціўляўся вучэньню Твайму, а пасьля ўверыў. Абодва сталіся першымі сярод прыяцеляў Тваіх, Ісусе ўсемагутны, Збавіцелю душ нашых.<br>
<br>
<strong>Слава...</strong><br>
<br>
<font color="#d00505"><em>(Тон 6)</em></font> Радасная ўрачыстасьць зазьзяла сёньня на ўвесь сьвет, пачэсная памяць мудрых Пятра і Паўла, першых сярод апосталаў. Рым радуецца, сьвяткуе і ў песьнях славіць іх; сьвяткуйма ж і мы, браты, і ўшануйма гэты сьветлы дзень. Усклікнем: «Радуйся, Пётра апостале, шчыры прыяцель Настаўніка твайго, Хрыста Бога нашага! Радуйся, Павал любы, прапаведнік веры і сусьветны настаўнік! Выбраная сьвятая пара, што мае моц вялікую, малі Хрыста Бога нашага за збаўленьне душаў нашых».<br>
<br>
<strong>Цяпер...</strong><br>
<br>
<font color="#d00505"><em>(Тон 6)</em></font> Багародзіца, Ты — сапраўдная вінаградная лаза, што ўзрасьціла нам плод жыцьця. Просім Цябе, Уладарка: разам з сьвятымі апосталамі маліся за збаўленьне душаў нашых.<br>
<br>
<br>
<font color="#d00505"><strong>Адпушчальныя трапары</strong></font><br>
<br>
<em><font color="#d00505">(Тон 4)</font></em> Першыя сярод апосталаў і сусьветныя настаўнікі, Уладара ўсіх маліце, каб Ён дараваў супакой усяму сьвету і душам нашым багацьце Свайго зьмілаваньня.<br>
<br>
<strong>Слава...</strong><br>
<br>
<font color="#d00505"><em>(Тон 8)</em></font> Па ўсёй зямлі разышлося навучаньне вашае, сьвятыя, бо вы атрымалі Духа ў выглядзе вогненных языкоў, спалілі ідальскую спакусу і сецямі словаў вашых улавілі для веры людзей, што заблудзілі. Таму нябёсы абвяшчаюць вашую славу, і аб учынках вашых расказвае небасхіл; і мы таксама спраўляем вашую памяць і ўсклікаем: «Збаў, Божа, усіх нас малітвамі апосталаў Тваіх!»<br>
<br>
<strong>Цяпер...</strong><br>
<br>
<font color="#d00505"><em>(Тон 8)</em></font> Ты, што дзеля нас нарадзіўся ад Дзевы і на крыжы пацярпеў, сьмерцю зьнішчыўшы сьмерць і паказаўшыся Богам ва ўваскрасеньні, не пагардзі творамі рук Тваіх, пакажы чалавекалюбства Тваё, Міласэрны, прымі малітвы за нас Багародзіцы, што нарадзіла Цябе, і збаў, Збавіцелю добры наш, людзей бездапаможных.