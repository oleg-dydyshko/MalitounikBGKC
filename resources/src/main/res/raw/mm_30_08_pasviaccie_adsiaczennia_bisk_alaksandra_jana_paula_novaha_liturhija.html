<!DOCTYPE HTML><strong><font color="#d00505">30 жніўня – Пасьвяцьце Адсячэньня галавы Яна Хрысьціцеля. Сьвятых біскупаў Аляксандра, Яна і Паўла Новага<br>
<br>
ЛІТУРГІЯ<br>
<br>
Трапары:<br>
<br>
Трапар Прадвесьніка</font></strong> <em><font color="#d00505">(тон 2).</font></em> Праведніка ўспамінаем з пахвалою: табе ж, Прадвесьніча, даволі сьведчаньня Гасподняга, што ты – больш пачэсны за прарокаў, бо аказаўся дастойным хрысьціць у вадзе Прадказанага. Ты і пацярпеў за праўду з радасьцю, і абвясьціў тым, што ў пекле, Бога, які аб’явіўся ў целе, узяў на Сябе грахі сьвету і дараваў нам багацьце Свайго зьмілаваньня.<br>
<br>
<strong><font color="#d00505">Трапар сьвятых</font></strong> <font color="#d00505"><em>(тон 4).</em></font> Божа айцоў нашых, Ты паступаеш з намі з Тваёй заўсёднай лагоднасьцю: не пераставай быць спагадлівым да нас, але малітвамі іх кіруй у супакоі нашым жыцьцём.<br>
<br>
<font color="#d00505"><strong>Кандак сьвятых</strong> <em>(тон 8).</em></font> Вы, слаўныя, загарэліся палымянай любоўю Хрыстоваю і ўсклалі на сябе Ягонае ярмо – пачэсны крыж, – і, як пераймальнікі Ягонага жыцьця сталіся ўдзельнікамі Божай славы. Дзеля гэтага, Аляксандар блаславёны, разам з цудоўным Янам і Паўлам слаўным, маліцеся нястомна за душы нашыя.<br>
<br>
<strong><font color="#d00505">Кандак Прадвесьніка</font></strong> <font color="#d00505"><em>(тон 4).</em></font> Ірад зрабіў беззаконны ўчынак, калі падараваў жанчыне пачэсную галаву тваю, Прадвесьнік. Мы, пакланяемся ёй сёньня і радуемся; а Ірадыяда плача наўзрыд, і з ёю Ірад і тая, што танцавала.<br>
<br>
<br>
<strong><font color="#d00505">Пракімен</font></strong> <font color="#d00505"><em>(Пс 115.6, 3).</em></font> Дарагая ў вачох Госпада сьмерць сьвятых Яго.<br>
<br>
<font color="#d00505"><em>Верш.</em></font> Чым адплачу́ Госпаду за ўсе дабрадзействы Яго?<br>
<br>
<br>
<strong>Чытаньне лісту сьвятога апостала Паўла да габрэяў </strong><em>(Гбр 13.17-21)</em><br>
<br>
Браты, слухайце настаўнікаў вашых і будзьце ім паслухмянымі, бо яны чуваюць над нашымі душамі і забавязаныя здаць з гэтага справаздачу; дык хай гэта робяць з радасьцю, а не ўздыхаючы, бо гэта не было б карысна для вас. Маліцеся за нас, бо мы перакананыя, што маем чыстае сумленьне, стараючыся ва ўсім паступаць справядліва. Асабліва прашу спрычыніцца, каб я быў хутчэй вернуты вам. Бог жа міру, які сілаю крыві вечнага запавету ўзьняў з мёртвых Вялікага Пастыра авец, Госпада нашага Ісуса, няхай удасканаліць вас у кожнай добрай справе, каб вы заўсёды чынілі Ягоную волю, і рабілі тое, што даспадобы Яму, праз Ісуса Хрыста, якому слава на вякі вечныя. Амін.<br>
<br>
<br>
<strong><font color="#d00505">Алілуя</font></strong> <font color="#d00505"><em>(Пс 131.9, 13).</em></font> Сьвятары Твае апрануцца ў справядлівасьць, і сьвятыя Твае ўзрадуюцца.<br>
<br>
<font color="#d00505"><em>Верш.</em></font> Госпад выбраў Сыён, пажадаў мець яго Сабе за сялібу.<br>
<br>
<br>
<strong>Чытаньне сьвятога Евангельля паводле Мацьвея</strong> <em>(Мц 5.14-19)<br>
<br>
Сказаў Госпад вучням Сваім:</em><br>
<br>
Вы – сьвятло сьвету. Ня можа схавацца места, што стаіць на гары. І, запаліўшы сьвечку, не стаўляюць яе пад судзінаю, але на сьвечніку, каб сьвяціла ўсім у доме. Гэтак няхай вашае сьвятло сьвеціць перад людзьмі, каб яны бачылі вашыя добрыя ўчынкі і ўславілі вашага Айца, што ў небе. Ня думайце, што Я прыйшоў парушыць Закон ці прарокаў; не парушыць прыйшоў Я, але выканаць. Бо сапраўды кажу вам: пакуль не праміне неба і зямля, ніводная ёта ці рыса не праміне з Закону, пакуль ня споўніцца ўсё. Вось жа, хто парушыць адно з гэтых найменшых прыказаньняў і навучыць таго людзей, той найменшым будзе названы ў Нябесным Валадарстве; а хто споўніць і навучыць, той будзе названы вялікім у Нябесным Валадарстве.<br>
<br>
<br>
<strong><font color="#d00505">Прычасьнік.</font></strong> Памяць праведніка жыць будзе вечна, благое весткі ён не збаіцца. Алілуя, алілуя, алілуя.