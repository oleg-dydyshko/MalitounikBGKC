<!DOCTYPE HTML><font color="#d00505"><strong>Нядзеля перад Богазьяўленьнем</strong></font><br>
<br>
<strong><font color="#d00505">ВЯЧЭРНЯ</font></strong><br>
<br>
<font color="#d00505"><em>На <strong>«Госпадзе, Цябе клічу...»:</strong> <br>
<br>
10 песьняў: 4 – нядзельныя належнага тону, 3 – перадсьвяцьця, 3 – сьвятых.<br>
<br>
Перадсьвяцьця Богазьяўленьня <font color="#d00505"><em>(тон 4)</em></font>.</em></font> Пачнем сьвяткаваць набожна пачэсны хрост Бога нашага. Вось Ён зьбіраецца, як чалавек, прыйсьці да Прадвесьніка свайго і прасіць збавеннага хрышчэньня для абнаўленьня ўсіх, прасьветленых вераю, і атрыманьня Духа Сьвятога. <br>
<br>
Хрыстос прыходзіць, Бог зьяўляецца, як некалі Давід прадвясьціў, і ідзе да слугі прасіць хрышчэньня. Хай цешыцца Ярдан, а з ім разам зямля і мора, горы і ўзгоркі. І вы, людзі, узрадуйцеся ў сэрцах, атрымаўшы духоўнае прасьвятленьне. <br>
<br>
Госпадзе ўсемагутны, Ты, як напісана, – рака супакою і струмень радасьці. Дык як жа Цябе ўспрымаюць струмені рачныя? Як уваходзіш голы ў ваду? Ты ж пакрываеш неба хмарамі, робіш яўнаю злосьць ворага, і апранаеш людзей у нятленнасьць. <br>
<br>
<strong>Слава... цяпер...</strong><br>
<br>
<font color="#d00505"><em>Перадсьвяцьця Богазьяўленьня </em></font><em><font color="#d00505"><font color="#d00505"><em>(тон 6)</em></font></font></em><font color="#d00505"><em>.</em></font> Хрыстос-Праўда ідзе да Ярдану, каб ахрысьціцца ад Яна, а той кажа Яму: «Мне трэба хрысьціцца ў Цябе, як жа Ты прыходзіш да мяне? Я – сена, і ня сьмею дакрануцца да агню. Ты, Уладару, асьвяці мяне Тваім Боскім зьяўленьнем».<br>
<br>
<br>
<strong><font color="#d00505">Вершапесьні</font></strong> <br>
<br>
<font color="#d00505"><em>Вершапесьні нядзельныя належнага тону.</em></font><br>
<br>
<strong>Слава... цяпер...</strong><br>
<br>
<em><font color="#d00505">Перадсьвяцьця Богазьяўленьня </font></em><font color="#d00505"><em><em><font color="#d00505">(тон 6)</font></em></em></font><em><font color="#d00505">.</font></em> Прыйдзіце, усе верныя, пакінем Юдэйскую краіну і пойдзем у пустыню, што над Ярданам, каб убачыць там сёньня Таго, хто прыняў цела дзеля нас. Ён просіць хрышчэньня ў Ярданскіх водах, але Хрысьціцель пярэчыць, кажучы: «Ня сьмею дакрануцца маёй тленнаю рукою да агню. Ярдан і мора ўцяклі, Збавіцелю, і пацяклі назад: дык як жа я ўскладу на галаву Тваю руку, калі і хэрувімы з страхам стаяць перад Табою? Ярдан пацёк назад, калі Елісей ударыў яго плашчом Ільлі: як жа ён не ўцячэ ў бездань, убачыўшы Цябе, голага, у вадзе сваёй; як, разагрэты Табою, ён не апячэ мяне?» «Чаго адкладаеш, Хрысьціцелю, хрысьціць Госпада, – Ярдан усклікнуў – чаму не даеш многім ачысьціцца? Ён ужо асьвяціў усё стварэньне, дык няхай асьвяціць і воды мае, бо на тое Ён прыйшоў сюды».<br>
<br>
<br>
<strong><font color="#d00505">Адпушчальныя трапары</font></strong><br>
<br>
<em><font color="#d00505">Трапар нядзельны і перадсьвяцьця Богазьяўленьня (або <font color="#d00505"><em>Чаканьня Богазьяўленьня</em></font>).</font></em><br>
<br>
<strong><font color="#d00505">Трапар перадсьвяцьця</font></strong> <font color="#d00505"><em>(тон 4).</em></font> Рыхтуйся, Забулён; красуйся, Нэфталім; рака Ярдан, затрымайся і прымі з радасьцю Ўладара, які ідзе хрысьціцца ў табе. Весяліцеся, Адам з прамаці Эваю, не хавайцеся, як некалі ў раі: убачыўшы вас голымі, Ён прыйшоў, каб апрануць вас у першую вопратку. Хрыстос зьявіўся, каб усё стварэньне абнавіць.<br>
<br>
<font color="#d00505"><em>Чаканьня Богазьяўленьня (тон 4)</em>.</font> Пасьля ўзьнясеньня Ільлі, Елісей плашчом ягоным ударыў Ярдан, і той падаўся назад: воды ягоныя разышліся на два бакі, пакідаючы пасярэдзіне сухі шлях. Вось нам вобраз хрышчэньня, якім мы праходзім шлях жыцьця нашага. Хрыстос прыходзіць на Ярдан асьвяціць ваду.