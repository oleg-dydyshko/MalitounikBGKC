<!DOCTYPE HTML><font color="#d00505"><strong>НЯДЗЕЛЯ МІРАНОСІЦАЎ<br>
<br>
ЛІТУРГІЯ</strong></font><br>
<br>
<strong><font color="#d00505">Трапары<br>
<br>
Трапар нядзельны</font></strong> <font color="#d00505"><em>(тон 2).</em></font> Калі Ты зышоў да сьмерці, Жыцьцё несьмяротнае, Ты зьнішчыў пекла зьзяньнем боскасьці Тваёй; калі ж Ты і памерлых з апраметнай уваскрасіў, усе сілы нябесныя ўсклікнулі: “Жыцьцядаўча Хрысьце Божа наш, слава Табе!”<br>
<br>
<em><font color="#d00505">(Тон 2).</font></em> Высакародны Язэп зьняў з дрэва ўсячыстае цела Тваё і, спавіўшы яго ў чыстае палатно з духмянасьцямі, у магіле новай паклаў.<br>
<br>
Анёл зьявіўся ля магілы жанчынам-міраносіцам і ўсклікнуў: “Алейкі мёртвым патрэбныя, Хрыстос жа тленнасьці не зазнаў. Дык усклікніце: Уваскрос Хрыстос, даючы сьвету багацьце свайго зьмілаваньня”.<br>
<br>
<strong>Слава...<br>
<br>
<font color="#d00505">Кандак міраносіцаў</font></strong> <font color="#d00505"><em>(тон 2)</em></font><em>.</em> Сказаўшы міраносіцам “Радуйцеся”, Ты суняў плач прамаці Эвы ўваскрасеньнем Тваім, Хрысьце Божа, і апосталам Тваім загадаў прапаведаваць: “Збаўца ўваскрос з магілы”.<br>
<br>
<strong>Цяпер...</strong><br>
<br>
<font color="#d00505"><strong>Кандак велікодны</strong> <em>(тон 8).</em></font> Хоць Ты, Несьмяротны, і зышоў у магілу, Ты зьнішчыў пекла ўладу і ўваскрос пераможна, Хрысьце Божа, жанчынам міраносіцам кажучы “Радуйцеся!”, і Тваім апосталам супакой даруючы, Ты, што даеш памёрлым уваскрасеньне.<br>
<br>
<font color="#d00505"><strong>Пракімен</strong></font><em><font color="#d00505"> (Пс 27:9,1)</font>.</em> Збаў, Божа, людзей Тваіх і блаславі набытак Твой.<br>
<br>
<em><font color="#d00505">Верш.</font></em> Цябе, Госпадзе, клічу: Божа мой, не адмоўчвайся ад мяне.<br>
<br>
<strong><font color="#d00505">Апостал:</font></strong><em><font color="#d00505"> Дз 6.1-7</font></em>.<br>
<br>
<strong><font color="#d00505">Алілуя</font></strong><em><font color="#d00505"> (Пс 84:1, 11).</font></em> Госпадзе, Ты паказаў спагаду зямлі Тваёй, Ты вярнуў Якуба з палону.<br>
<br>
<em><font color="#d00505">Верш.</font></em> Міласэрнасьць і праўда сустрэліся, справядлівасьць і супакой абняліся.<br>
<br>
<strong><font color="#d00505">Евангельле:</font></strong><em><font color="#d00505"> Мк 15.43 – 16.8</font></em>.<br>
<br>
<strong><font color="#d00505">Задастойнік.</font></strong> Анёл усклікнуў Поўнай ласкі: Чыстая Дзева, радуйся! І зноў кажу “Радуйся”, бо Твой Сын уваскрос на трэці дзень з магілы, і мёртвых узьняў з сабою. Людзі, весяліцеся.<br>
<br>
Сьвяціся, сьвяціся, новы Ерусаліме, бо слава Гасподняя зазьзяла над табой. Радуйся сёньня і весяліся, Сыёне! Ты ж, Чыстая, красуйся, Багародзіца, бо Той, каго Ты нарадзіла, з мёртвых устаў.<br>
<br>
<strong><font color="#d00505">Прычасьнік </font></strong><em><font color="#d00505">нядзельны.<br>
<br>
Замест «</font><strong><font color="#d00505">Мы бачылі...»:</font></strong></em> Хрыстос уваскрос з мёртвых, сьмерцю сьмерць зваяваў, і тым, што ў магілах, жыцьцё дараваў.<br>
<br>
<font color="#d00505"><em>Заканчэньне Літургіі:</em><br>
<br>
<strong>Сьвятар:</strong></font> Слава Табе, Хрысьце Божа, надзея наша, слава Табе.<br>
<br>
<strong><font color="#d00505">Людзі:</font></strong> Хрыстос уваскрос з мёртвых, сьмерцю сьмерць зваяваў, і тым, што ў магілах, жыцьцё дараваў. <em><font color="#d00505">(Тройчы)</font></em><br>
<br>
<font color="#d00505"><strong>Сьвятар:</strong> <em>робіць водпуст.</em></font>