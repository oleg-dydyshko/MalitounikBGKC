<!DOCTYPE HTML><strong><font color="#d00505">Аўторак пасьля Нядзелі міраносіцаў увечары<br>
<br>
ВЯЧЭРНЯ</font></strong><br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу...»:</font></em></strong><br>
<br>
<em><font color="#d00505">(Тон 2)</font></em> Цешацца вучаніцы Хрыстовыя, пачуўшы ад анёла вестку пра ўваскрасеньне Таго, хто стаўся мёртвым дзеля нас. Міраносіцы, якія раней ля магілы плакалі па Хрысьце, сумеліся, калі ўбачылі адвалены камень, і перамянілі сум на радасьць.<br>
<br>
Хрыстовыя вучаніцы-міраносіцы абвясьцілі непрамінальную і Боскую радасьць сьвятым апосталам, спаўняючы загад Божага анёла, які зьявіўся ім у асьляпляльнай сьветлай вопратцы і сказаў: «Пекла палоненае ўсезбавенным уваскрасеньнем Уладара, які памёр за нас».<br>
<br>
Хрыстовыя вучаніцы, пакінуўшы сьлёзы і плач, прыносяць радасную вестку сьведкам ласкі і абвяшчаюць ім уваскрасеньне Слова і радасьць, што зазьзяла з магілы. Бо яны чулі голас, які загадаў ім перамяніць сум на радасьць.<br>
<br>
<em><font color="#d00505">Тры песьні з мінэі.</font></em><br>
<br>
<strong>Слава... цяпер...</strong><br>
<br>
<font color="#d00505"><em>(Тон 6)</em></font> Жанчыны-міраносіцы прыйшлі да магілы Тваёй; яны агледзелі магільныя пячаці і, не знайшоўшы ўсячыстага цела Твайго, з плачам адышлі і казалі: «Хто ўкраў нашую надзею? Хто схаваў мёртвага, голага і памазанага алейкамі, адзінае суцяшэньне Маці сваёй? Як гэта памёр Той, што мёртвых ажыўляў; як пахаваны быў Той, хто паланіў пекла? Устань, Збавіцелю, у сіле на трэці дзень, як Ты прадказаў, і збаў душы нашыя».<br>
<br>
<br>
<font color="#d00505"><strong>Вершапесьні</strong><br>
<br>
<em>(Тон 2)</em></font> Хрысьце Спасе <em>(Збаўча)</em>, які збавіў <em>(выратаваў)</em> Пятра ў моры, збаў мяне сілаю крыжа і зьмілуйся нада мною.<br>
<br>
З арханёламі ўславім уваскрасеньне Хрыстова, бо Ён – Збаўца і Вызваліцель душ нашых, і ў славе страшнай і вялікай сіле зноў прыйдзе судзіць сьвет, які Ён стварыў.<br>
<br>
Хоры мучанікаў супрацівіліся мучыцелям сваім, кажучы: «Мы – ваяры Ўладара сіл! І хоць аддасьце нас на агонь і мукі, не адрачэмся ад Тройцы».<br>
<br>
<strong>Слава... цяпер...</strong><br>
<br>
<font color="#d00505"><em>(Тон 6)</em></font> Прасі, Язэпе, цела Хрыста і пакладзі Яго ў новай магіле: бо Яму належыць выйсьці з магілы, быццам з хораму. Госпадзе, які скрышыў уладу сьмерці і адчыніў людзям дзьверы райскія, слава Табе!<br>
<br>
<br>
<font color="#d00505"><strong>Адпушчальныя трапары</strong><br>
<br>
<em>(Тон 2)</em></font> Высакародны Язэп зьняў з дрэва ўсячыстае цела Тваё і, спавіўшы яго ў чыстае палатно з духмянасьцямі, у магіле новай паклаў.<br>
<br>
<strong>Слава...</strong><br>
<br>
<font color="#d00505"><em>Трапар сьвятога дня.</em></font><br>
<br>
<strong>Цяпер...<br>
<br>
<font color="#d00505">Трапар міраносіцаў.</font></strong> Анёл зьявіўся ля магілы жанчынам-міраносіцам і ўсклікнуў: «Алейкі мёртвым патрэбныя, Хрыстос жа тленнасьці не зазнаў. Дык усклікніце: Уваскрос Хрыстос, даючы сьвету багацьце Свайго зьмілаваньня».