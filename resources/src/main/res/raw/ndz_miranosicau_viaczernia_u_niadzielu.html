<!DOCTYPE HTML><strong><font color="#d00505">НЯДЗЕЛЯ МІРАНОСІЦАЎ<br>
<br>
ВЯЧЭРНЯ Ў НЯДЗЕЛЮ ЎВЕЧАРЫ</font></strong><br>
<br>
<font color="#d00505"><em>На <strong>«Госпадзе, Цябе клічу...»:</strong><br>
<br>
(Тон 5)</em></font> Прыбіты цьвікамі да дрэва, Ты зьнішчыў дрэва праклён; пакладзены ў магілу, Ты ўваскрасіў Боскаю сілаю Тваёю памерлых адвеку. Славім сілу Тваю, Ісусе ўсемагутны, Божая Пасха, Жыцьцё наша, Зьзяньне Айца. Нябесныя і зямныя стварэньні радуюцца і пяюць песьню хвалы Табе, Пераможнае Слова, Хрысьце ўсемагутны, які даеш сьвету веліч зьмілаваньня Твайго.<br>
<br>
«Ці Жыцьцё ўсё яшчэ спачывае сярод мёртвых, і незаходнае Сонца яшчэ пад зямлёю? – Міраносіцы з плачам пыталіся. – Пойдзем хутка да магілы Сьвятога!» Убачыўшы ўнутры яе сьветлага анёла, яны сумеліся, але ён перамяніў іхні плач на радасьць, усклікнуўшы: «Жыцьцядаўца ўваскрос, дык не палохайцеся і ня плачце, бо Ён – Уладар, які дае сьвету багацьце Свайго зьмілаваньня».<br>
<br>
Жанчыны прыйшлі да ўзыходу сонца шукаць існае Сонца, што зышло ў магілу; але сьветлы анёл абвясьціў ім: «Сьвятло зазьзяла тым, што ў цемры; дык ідзіце і абвясьціце гэта сьветлым вучням, і перамяніце іхні сум на радасьць. З упэўненасьцю ў сэрцах слаўце Пасху радасную і збавенную, усклікаючы: Хрыстос уваскрос, даючы сьвету багацьце Свайго зьмілаваньня!»<br>
<br>
<em><font color="#d00505">Тры песьні з мінэі.</font></em><br>
<br>
<strong>Слава... цяпер...</strong><br>
<br>
<em><font color="#d00505">(Тон 1)</font> «</em>Жанчыны міраносіцы, нашто вы прыйшлі да магілы? Чаму шукаеце Жывога сярод мёртвых? Усьцешцеся, бо Госпад уваскрос!» – анёл усклікнуў.<br>
<br>
<br>
<strong><font color="#d00505">Вершапесьні</font></strong><br>
<br>
<em><font color="#d00505">(Тон 2)</font></em> Прыйдзіце, паклонімся Божаму Слову, народжанаму спрадвеку ад Айца, і ад Дзевы цела прыняўшаму. Ён, пацярпеўшы на крыжы і аддаўшы Сябе на пахаваньне, як захацеў, уваскрос з мёртвых і збавіў мяне, заблуднага чалавека.<br>
<br>
Зграшыў я перад Табою, Хрысьце Спасе, як блудны сын. Але Ты, Ойча, прымі мяне, які каюся, і зьмілуйся нада мною, Божа!<br>
<br>
Божыя пакутнікі, не палюбіўшы зямной уцехі, удастоіліся нябесных дабротаў і сталіся суграмадзянамі анёлаў; малітвамі іх, Госпадзе, зьмілуйся нада мною і збаў мяне.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 1)</em></font> Жанчыны з страхам прыйшлі да магілы, каб памазаць духмянымі алейкамі цела Тваё. Не знайшоўшы яго, яны ўстрывожыліся, бо ня ведалі, што Ты ўваскрос. Але анёл зьявіўся ім і сказаў: «Хрыстос уваскрос, даруючы нам веліч міласэрнасьці».<br>
<br>
<br>
<font color="#d00505"><strong>Адпушчальныя трапары</strong><br>
<br>
<em>(Тон 2)</em></font> Высакародны Язэп зьняў з дрэва ўсячыстае цела Тваё і, спавіўшы яго ў чыстае палатно з духмянасьцямі, у магіле новай паклаў.<br>
<br>
<strong>Слава...</strong><br>
<br>
<em><font color="#d00505">Трапар сьвятога.</font></em><br>
<br>
<strong>Цяпер...<br>
<br>
<font color="#d00505">Трапар міраносіцаў.</font></strong> Анёл зьявіўся ля магілы жанчынам-міраносіцам і ўсклікнуў: «Алейкі мёртвым патрэбныя, Хрыстос жа тленнасьці не зазнаў. Дык усклікніце: Уваскрос Хрыстос, даючы сьвету багацьце Свайго зьмілаваньня».