<!DOCTYPE HTML><strong><font color="#d00505">Панядзелак пасьля Нядзелі расслабленага ўвечары<br>
<br>
ВЯЧЭРНЯ</font></strong><br>
<br>
<font color="#d00505"><em>На <strong>«Госпадзе, Цябе клічу...»:</strong><br>
<br>
(Тон 1)</em></font> Ты, Хрысьце, што найчыстымі рукамі Сваімі чалавека стварыў, прыйшоў аздаравіць нядужых, Добрасардэчны. Словам Тваім Ты ўзьняў з пасьцелі расслабленага ля Авечай сажалкі, вылячыў немач жанчыны, што цярпела на крывацечу, зьмілаваўся над дачкой хананейкі і не пагардзіў просьбаю сотніка. Дзеля гэтага клічам: «Госпадзе, слава Табе!» <font color="#d00505"><em>(Двойчы)</em></font><br>
<br>
Расслаблены, які ляжаў, быццам непахаваны нябожчык, убачыў Цябе і ўсклікнуў: «Зьмілуйся нада мною, Госпадзе, бо ложак мой стаўся для мяне магілаю! Нашто мне жыць? Ня трэба мне Авечай сажалкі, бо ня маю нікога, хто б занёс мяне да яе, калі заварушыцца вада. Дык прыходжу да Цябе, Крыніца аздараўленьняў, каб і я мог з усімі ўсклікнуць: «Госпадзе ўсемагутны, слава Табе!»<br>
<br>
<font color="#d00505"><em>Тры песьні з мінэі.</em></font><br>
<br>
<strong>Слава... цяпер...</strong><br>
<br>
<em><font color="#d00505">(Тон 5)</font></em> Прыйшоў Ісус у Ерусалім да Авечай сажалкі, якая мела пяць пад’ездаў і па-габрэйску называлася Бэтсаіда. Там ляжала шмат нядужых, бо анёл Божы кожны год зыходзіў і варушыў ваду, і аздараўляў тых, хто з вераю ўваходзіў у яе. Ісус убачыў расслабленага, які шмат гадоў там ляжаў, і сказаў яму: «Ці хочаш быць здаровым?» А хворы адказаў: «Госпадзе, ня маю чалавека, які б мяне занёс у сажалку, калі заварушыцца вада. Я страціў усю маёмасьць на лекараў і нічога не асягнуў». Тады Лекар душаў і целаў кажа яму: «Вазьмі твой ложак і хадзі, і расказвай усім пра Маю сілу і веліч зьмілаваньня».<br>
<br>
<br>
<font color="#d00505"><strong>Вершапесьні</strong><br>
<br>
<em>(Тон 3)</em></font> Прасьвятлілася ўсё ўваскрасеньнем Тваім, Госпадзе, і рай быў зноў адчынены, і ўсё стварэньне няспынна Цябе ў песьнях славіць.<br>
<br>
Збаў мяне, Божа мой, які даеш збаўленьне ўсім: бура пажаданьняў пакрывае мяне, і я таплюся пад цяжаром беззаконьняў маіх. Ты ж працягні руку дапамогі і прасьвятлі скрухаю сэрца маё, як адзіны міласэрны і Чалавекалюбец.<br>
<br>
Вялікая мучанікаў Тваіх, Госпадзе, сіла: лежачы ў магілах, яны праганяюць духаў нячыстых і нішчаць варожую ўладу, змагаючыся за дабрадзейнасьці вераю ў сьвятую Тройцу.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 8)</em></font> У прысенку Саламонавым ляжала шмат нядужых. І вось, калі настала палова сьвята, знайшоў там Хрыстос расслабленага, які ляжаў на ложку сваім ужо трыццаць восем гадоў, і ўладарным голасам спытаў яго: «Ці хочаш быць здаровым?» Расслаблены адказаў: «Госпадзе, ня маю чалавека, які б мяне занёс да сажалкі, калі заварушыцца вада». Тады Ён кажа яму: «Вазьмі свой ложак і хадзі. Цяпер ты здаровы, дык больш не грашы!» Малітвамі Багародзіцы, Госпадзе, дай і нам багацьце зьмілаваньня Твайго.<br>
<br>
<br>
<font color="#d00505"><strong>Адпушчальныя трапары</strong><br>
<br>
<em>Сьвятому дня (калі ёсьць).</em></font><br>
<br>
<strong>Слава... цяпер...</strong><br>
<br>
<font color="#d00505"><strong>Трапар нядзельны</strong> <em>(тон 3).</em></font> Хай весяліцца неба, хай радуецца зямля, бо Госпад паказаў моц рукі сваёй, сьмерцю зьнішчыўшы сьмерць. Ён, першынец з мёртвых, выбавіў нас з пякельнай бездані і дараваў сьвету багацьце свайго зьмілаваньня.