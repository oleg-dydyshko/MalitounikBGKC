<!DOCTYPE HTML><font color="#d00505"><strong>НЯДЗЕЛЯ РАССЛАБЛЕНАГА<br>
<br>
ЮТРАНЬ</strong></font><br>
<br>
<em><font color="#d00505">Служба нядзельная трэцяга тону.<br>
<br>
Евангельле ўваскроснае чацьвёртае.</font></em><br>
<br>
<br>
<font color="#d00505"><strong>Каноны</strong><br>
<br>
<em>Каноны Велікодны (гл. ютрань Вялікадня), уваскросны 3-га тону і расслабленага (песьня 9).<br>
<br>
Пасьля </em></font><strong><font color="#d00505"><em>песьні 3:</em></font></strong><br>
<br>
<font color="#d00505"><em>Кандак і ікас велікодныя (гл. ютрань Вялікадня), а таксама наступныя </em></font><strong><font color="#d00505"><em>сядальныя:</em></font></strong><br>
<br>
<font color="#d00505"><em>(Тон 3)</em></font> Адно слова Сусьветнага Слова, што<br>
зьявілася на зямлі дзеля чалавекалюбства, ацаліла расслабленага. Ён узяў свой ложак і пайшоў. Кніжнікі не маглі цярпець таго, што здарылася, і напоўніліся зайздрасьцю, што расслабляе душы.<br>
<br>
<strong>Слава... цяпер...</strong><br>
<br>
Красе дзявоцтва і сьветлай чысьціні Тваёй, Багародзіца, Габрыэль зьдзівіўся і ўсклікнуў: «Якую дастойную пахвалу прынясу Табе, як Цябе назаву? Ня ведаю і жахаюся і, як мне было загадана, клічу: Радуйся, Поўная ласкі!»<br>
<br>
<br>
<em><font color="#d00505">Пасьля <strong>песьні 6:</strong></font></em><br>
<br>
<font color="#d00505"><strong>Кандак расслабленага</strong> <em>(тон 3).</em></font> Душу маю, Госпадзе, дашчэнту зьнясіленую ўсялякімі грахамі і благімі ўчынкамі, узьнімі Тваім Боскім заступніцтвам, як Ты некалі ўзьняў расслабленага; каб я, будучы збаўленым, мог усклікнуць Табе: «Слава, міласэрны Хрысьце, уладзе Тваёй!»<br>
<br>
<font color="#d00505"><em>Ікас.</em></font> Ісусе Божа наш, што ў руцэ сваёй трымаеш увесь сусьвет, Ты суспрадвечны з Айцом, і разам з Духам Сьвятым кіруеш усім. Зьявіўшыся ў целе, Ты ацаляў немачы і сунімаў страсьці. Ты вярнуў зрок сьляпому і расслабленага Боскім Тваім словам ацаліў, і загадаў яму ўскласьці свой ложак на плечы і хадзіць. Дзеля гэтага ўсе мы разам з ім пяём і клічам: «Слава, міласэрны Хрысьце, уладзе Тваёй!»<br>
<br>
<br>
<font color="#d00505"><em>На дзявятай песьні </em></font><em><strong><font color="#d00505">«Больш годную пашаны...»</font></strong><font color="#d00505"> не сьпяваецца.</font></em><br>
<br>
<br>
<strong><font color="#d00505">Канон расслабленага.<br>
<br>
<br>
Песьня 9</font></strong> <font color="#d00505"><em>(тон 3).<br>
<br>
Ірмас.</em></font> Цябе, што незгаральна зачала Боскі<br>
агонь ва ўлоньні Тваім, Майсей бачыў у кусьце на Сынаі; Даніла бачыў Цябе як скалу нерукасечную, а Ісая – як парастак з кораня Давідавага.<br>
<br>
Узьнесены на Крыж, Ты, Ісусе, узьняў нас з сабою; пакладзены ў магілу, Ты ўваскрасіў усіх памерлых, якія славяць Тваю бязьмежную ўладу і непераможную сілу.<br>
<br>
Ты, Слова, выйшаў з магілы ва ўсёй красе Тваёй, быццам жаніх з вясельнага хораму. Ты зьнішчыў цемру апраметнай і вызваліў зьняволеных у ёй; і яны аднадушна ўсклікнулі: «Слава сіле Тваёй, слава ўваскрасеньню Твайму, Ісусе Божа наш!»<br>
<br>
Несучы духмяныя алейкі, з плачам і ўздыханьнямі прыйшлі жанчыны да ўсесьвятой магілы і пачулі пра слаўнае ўваскрасеньне Хрыстова, якое мы, верныя, сьвяткуем з радасьцю ў сэрцах нашых.<br>
<br>
Здароўе цялеснае прыйшло ўсьлед за загадам Тваім, Хрысьце, і вось расслаблены ўстаў, узяў на плечы ложак свой, на якім ён ляжаў праз доўгія гады, і ўславіў у песьні магутнасьць Тваю.<br>
<br>
<strong>Слава...</strong><br>
<br>
З вялікай пабожнасьцю слаўлю Цябе, Сьветласьць і Сьветласьці, Жыцьцё і Жыцьці, – Ойча, Слова, і Духу Сьвяты, – патройная асобамі Еднасьць, неразьдзельная Дзяржава, нязьлітнае Боства; і разам з анёльскімі сіламі клічу: «Сьвяты, сьвяты, сьвяты!»<br>
<br>
<strong>Цяпер...</strong><br>
<br>
Хрыстос, Вялікае Сонца, выйшаў з сьветлага ўлоньня Твайго, Усячыстая, прасьвятліў сьвет зьзяньнем Сваім і разагнаў цемру грахоўную. Таму славім Цябе, Боганявеста, як крыніцу ўсіх дабротаў.<br>
<br>
<br>
<strong><font color="#d00505">Экзапастыляр.</font></strong><br>
<br>
<em><font color="#d00505">Велікодны.</font></em> Целам заснуўшы як мёртвы, Уладару і Госпадзе, на трэці дзень Ты ўваскрос і Адама ад тленнасьці ўзьняў, перамогшы сьмерць. Пасха нятленная, сьвету збаўленьне!<br>
<br>
<strong>Слава... цяпер...<br>
<br>
<font color="#d00505">Расслабленага</font></strong> <font color="#d00505"><em>(тон 3).</em></font> Чалавекалюбны і ўсядобры Госпад прыйшоў да Авечай сажалкі, каб аздаравіць немачы. Ён знайшоў чалавека, які ляжаў шмат гадоў, і ўсклікнуў яму: «Вазьмі свой ложак, устань і хадзі правым шляхам!»<br>
<br>
<br>
<font color="#d00505"><strong>Пахвальныя псалмы</strong><br>
<br>
<em>Нядзельныя трэцяга тону.</em></font><br>
<br>
<strong>Слава...:</strong><br>
<br>
<font color="#d00505"><em>(Тон 8)</em></font> Не вада сажалкі ацаліла расслабленага, але слова Тваё, Госпадзе, абнавіла яго. Шматгадовая хвароба не была перашкодаю для сілы Тваёй: голас Твой быў мацнейшы за яе. Чалавек адкінуў ад сябе невыносны цяжар хваробы і ўскінуў на плечы свой ложак на сьведчаньне аб Тваёй бязьмежнай спагадзе. Слава Табе!<br>
<br>
<strong>Цяпер...:<br>
<br>
<font color="#d00505"><em>«Найблаславёная Ты...».</em></font></strong>