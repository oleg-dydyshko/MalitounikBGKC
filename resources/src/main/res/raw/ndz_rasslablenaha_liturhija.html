<!DOCTYPE HTML><strong><font color="#d00505">НЯДЗЕЛЯ РАССЛАБЛЕНАГА<br>
<br>
ЛІТУРГІЯ<br>
<br>
Трапары<br>
<br>
Трапар нядзельны</font></strong> <em><font color="#d00505">(тон 3)</font></em><font color="#d00505">.</font> Хай весяліцца неба, хай радуецца зямля, бо Госпад паказаў моц рукі Сваёй, сьмерцю зьнішчыўшы сьмерць: Ён, першынец з мёртвых, нас выбавіў з пякельнай бездані і дараваў сьвету багацьце Свайго зьмілаваньня.<br>
<br>
<strong>Слава...<br>
<br>
<font color="#d00505">Кандак расслабленага</font></strong> <em><font color="#d00505">(тон 3).</font></em> Душу маю, дашчэнту зьнясіленую ўсялякімі грахамі і благімі ўчынкамі, узьнімі Тваім Боскім заступніцтвам, Госпадзе, як Ты некалі ўзьняў расслабленага; каб я, будучы збаўленым, мог усклікнуць Табе: Слава, міласэрны Хрысьце, уладзе Тваёй!<br>
<br>
<strong>Цяпер...</strong><br>
<br>
<font color="#d00505"><strong>Кандак велікодны</strong> <em>(тон 8).</em></font> Хоць Ты, Несьмяротны, і зышоў у магілу, Ты зьнішчыў пекла ўладу і ўваскрос пераможна, Хрысьце Божа, жанчынам міраносіцам кажучы “Радуйцеся”, і Тваім апосталам супакой даруючы, Ты, што даеш памёрлым уваскрасеньне.<br>
<br>
<font color="#d00505"><strong>Пракімен</strong> <em>(Пс 32:22, 1).</em></font> Хай любоў Твая, Госпадзе, спачыне на нас, бо мы ўсклалі надзею на Цябе.<br>
<br>
<em><font color="#d00505">Верш.</font></em> Усклікніце, праведныя, Госпаду ў радасьці: хвала пасуе праведным.<br>
<br>
NOCH
<font color="#d00505"><strong>Апостал:</strong></font> <em><font color="#d00505">Дз 9.32-42.</font></em><br>
<br>
<font color="#d00505"><strong>Алілуя</strong> <em>(Пс 88:2, 3).</em></font> Міласэрнасьць Тваю буду вечна славіць, Госпадзе, праўду Тваю буду абвяшчаць з пакаленьня ў пакаленьне.<br>
<br>
<em><font color="#d00505">Верш.</font></em> Я сказаў: міласэрнасьць створаная, каб вечна трываць, праўда ж Твая мае непахісную ў небе аснову.<br>
<br>
<font color="#d00505"><strong>Евангельле:</strong> <em>Ян 5.1-15.</em></font><br>
<br>
<strong><font color="#d00505">Задастойнік.</font></strong> Анёл усклікнуў Поўнай ласкі: Чыстая Дзева, радуйся! І зноў кажу “Радуйся”, бо твой Сын уваскрос на трэці дзень з магілы і мёртвых узьняў з сабою. Людзі, весяліцеся.<br>
<br>
Сьвяціся, сьвяціся, новы Ерусаліме, бо слава Гасподняя зазьзяла над табой. Радуйся сёньня і весяліся, Сыёне! Ты ж, Чыстая, красуйся, Багародзіца, бо Той, каго ты нарадзіла, з мёртвых устаў.<br>
<br>
<font color="#d00505"><em>Далей як у Нядзелю Тамаша.</em></font>