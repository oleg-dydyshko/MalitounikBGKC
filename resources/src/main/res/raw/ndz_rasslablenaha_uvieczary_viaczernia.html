<!DOCTYPE HTML><font color="#d00505"><strong>НЯДЗЕЛЯ РАССЛАБЛЕНАГА ЎВЕЧАРЫ<br>
<br>
ВЯЧЭРНЯ</strong><br>
<br>
<em>На </em></font><strong><font color="#d00505"><em>«Госпадзе, Цябе клічу...»:</em></font></strong><br>
<br>
<font color="#d00505"><em>(Тон 8)</em></font> Слаўны цуд! Творца ўсіх у міласэрнасьці Сваёй зьбядніў Сябе, прыняў цела і апрануўся ў нашу прыроду. Пажыўшы сярод людзей, Ён паказаў ім мноства цудаў. У Бэтсаідзе Ён аздаравіў расслабленага, сказаўшы яму: «Вазьмі ложак твой».<br>
<br>
Збавіцелю мой і Госпадзе! Жадаючы ўзьняць людзей, што ўпалі, Ты прыйшоў як чалавек, хадзіў па зямлі і ацаляў немачных у вялікай міласэрнасьці Тваёй. Прыйшоўшы да Авечай сажалкі, Ты словам Тваім узьняў і аздаравіў расслабленага, які ляжаў там трыццаць восем гадоў.<br>
<br>
Ворагі Твае, поўныя зайздрасьці ад добрых учынкаў Тваіх, усядобры Госпадзе, абвінавацілі Цябе ў парушэньні закону, хоць самі ўсьцяж ламалі закон. Яны шукалі як забіць Цябе, існае Жыцьцё, за тое, што Ты ў суботу расслабленага ацаліў.<br>
<br>
<font color="#d00505"><em>Тры песьні з мінэі.</em></font><br>
<br>
<strong>Слава... цяпер...</strong><br>
<br>
<font color="#d00505"><em>(Тон 5)</em></font> Ля Авечай сажалкі ляжаў немачны. Убачыўшы Цябе, Госпадзе, ён усклікнуў: «Ня маю чалавека, які б, калі заварушыцца вада, укінуў мяне ў яе; калі ж падыходжу, нехта мяне апярэджвае і атрымлівае аздараўленьне, а я далей ляжу немачны». Збавіцель зьмілаваўся і сказаў яму: «Я стаўся чалавекам дзеля цябе і прыняў цела, а ты кажаш: ня маю чалавека. Вазьмі ложак твой і хадзі!» Усё магчыма Табе, усё слухаецца Цябе, усё падпарадкаванае Табе, Госпадзе: дык у міласэрнасьці Тваёй успамяні нас усіх і зьмілуйся над намі.<br>
<br>
<br>
<font color="#d00505"><strong>Вершапесьні</strong></font><br>
<br>
<em><font color="#d00505">(Тон 3)</font></em> Крыжом Тваім, Хрысьце, сьмерці ўлада зьнішчаная была і зьніштожаныя хітрасьці д’ябальскія, і род людзкі, збаўляючыся вераю, безустанку Цябе ў песьнях славіць.<br>
<br>
Вячэрнюю песьню прыносім Табе, Хрысьце, з кадзілам і гімнамі духоўнымі: зьмілуйся над намі і збаў нас.<br>
<br>
Вялікая, Госпадзе, сіла крыжа Твайго! Пастаўлены на адным месцы, ён дзейнічае ва ўсім сьвеце, робячы рыбакоў апосталамі і паганаў мучанікамі, якія сёньня моляцца за нас.<br>
<br>
<strong>Слава... цяпер.</strong>..<br>
<br>
<em><font color="#d00505">(Тон 1)</font></em> Ты, Хрысьце, што найчыстымі рукамі Сваімі чалавека стварыў, прыйшоў аздаравіць нядужых, Добрасардэчны. Словам Тваім Ты ўзьняў з пасьцелі расслабленага ля Авечай сажалкі, вылячыў немач жанчыны, што цярпела на крывацечу, зьмілаваўся над дачкой хананейкі і не пагардзіў просьбаю сотніка. Дзеля гэтага клічам: «Госпадзе, слава Табе!»<br>
<br>
<br>
<font color="#d00505"><strong>Адпушчальныя трапары</strong><br>
<br>
<em>Сьвятому дня (калі ёсьць)</em></font>.<br>
<br>
<strong>Слава... цяпер...</strong><br>
<br>
<font color="#d00505"><strong>Трапар нядзельны</strong></font> <em><font color="#d00505">(тон 3).</font></em> Хай весяліцца неба, хай радуецца зямля, бо Госпад паказаў моц рукі Сваёй, сьмерцю зьнішчыўшы сьмерць: Ён, першынец з мёртвых, нас выбавіў з пякельнай бездані і дараваў сьвету багацьце Свайго зьмілаваньня.