<!DOCTYPE HTML><font color="#d00505"><strong>НЯДЗЕЛЯ РАССЛАБЛЕНАГА</strong></font><br>
<br>
<strong><font color="#d00505">ВЯЧЭРНЯ Ў СУБОТУ</font></strong><br>
<br>
<em><font color="#d00505">На </font></em><strong><em><font color="#d00505">«Госпадзе, Цябе клічу...»:</font></em></strong><em><font color="#d00505"> сем песьняў нядзельных тону 3, пасьля наступныя:<br>
<br>
(Тон 1)</font></em> Ты, Хрысьце, што найчыстымі рукамі Сваімі чалавека стварыў, прыйшоў аздаравіць нядужых, Добрасардэчны. Словам Тваім Ты ўзьняў з пасьцелі расслабленага ля Авечай сажалкі, вылячыў немач жанчыны, што цярпела на крывацечу, зьмілаваўся над дачкой хананейкі і не пагардзіў просьбаю сотніка. Дзеля гэтага клічам: «Госпадзе, слава Табе!» <em><font color="#d00505">(Двойчы)</font></em><br>
<br>
Расслаблены, які ляжаў, быццам непахаваны нябожчык, убачыў Цябе і ўсклікнуў: «Зьмілуйся нада мною, Госпадзе, бо ложак мой стаўся для мяне магілаю! Нашто мне жыць? Ня трэба мне Авечай сажалкі, бо ня маю нікога, хто б мяне да яе занёс, калі заварушыцца вада. Дык прыходжу да Цябе, Крыніца аздараўленьняў, каб і я мог з усімі ўсклікнуць: «Госпадзе ўсемагутны, слава<br>
Табе!»<br>
<br>
<strong>Слава...</strong><br>
<br>
<em><font color="#d00505">(Тон 5)</font></em> Прыйшоў Ісус у Ерусалім да Авечай сажалкі, якая мела пяць пад’ездаў і па-габрэйску называлася Бэтсаіда. Там ляжала шмат нядужых, бо анёл Божы кожны год зыходзіў і варушыў ваду, і аздараўляў тых, хто з вераю ўваходзіў у яе. Ісус убачыў расслабленага, які шмат гадоў там ляжаў, і сказаў яму: «Ці хочаш быць здаровым?» А хворы адказаў: «Госпадзе, ня маю чалавека, які б мяне занёс у сажалку, калі заварушыцца вада. Я страціў усю маёмасьць на лекараў і нічога не асягнуў». Тады Лекар душаў і целаў кажа яму: «Вазьмі твой ложак і хадзі, і расказвай усім пра Маю сілу і веліч зьмілаваньня».<br>
<br>
<strong>Цяпер...:<br>
<br>
<em><font color="#d00505">Дагматык</font></em></strong><em><font color="#d00505"> тону 3.</font></em><br>
<br>
<br>
<font color="#d00505"><strong>Вершапесьні</strong><br>
<br>
<em>(Тон 3)</em></font> Мукамі Тваімі, Хрысьце, Ты зацямніў сонца, а зьзяньнем уваскрасеньня Твайго Ты прасьвятліў усё. Прымі нашу вячэрнюю песьню, Чалавекалюбча.<br>
<br>
<font color="#d00505"><em>Далей <strong>велікодныя песьні</strong> з іхнімі прысьпевамі:<br>
<br>
Верш.</em></font> Хай уваскрэсьне Бог і разьбягуцца ворагі Яго, і хай уцякуць ад Яго ўсе ненавісьнікі Яго.<br>
<br>
Пасха сьветлая нам сёньня зьявілася, Пасха новая, сьвятая, Пасха тайная, Пасха ўсяслаўная, Пасха – Хрыстос Збавіцель, Пасха чыстая, Пасха вялікая, Пасха верных, Пасха, што дзьверы райскія нам адчыняе, Пасха – асьвячэньне ўсіх верных.<br>
<br>
<font color="#d00505"><em>Верш.</em></font> Хай зьнікнуць так, як зьнікае дым, і як тае воск ад агню.<br>
<br>
Ідзеце, жанчыны-дабравесьніцы, і, што бачылі, Сыёну скажыце: «Прымі ад нас радасную вестку пра ўваскрасеньне Хрыстовае; весяліся, сьвяткуй і радуйся, Ерусаліме, бачачы Ўладара Хрыста, які, быццам жаніх, з магілы выходзіць».<br>
<br>
<font color="#d00505"><em>Верш.</em></font> Так хай згінуць грэшнікі ад аблічча Божага, а праведнікі хай узрадуюцца.<br>
<br>
Жанчыны-міраносіцы, што прыйшлі на досьвітку да магілы Жыцьцядаўца, знайшлі анёла, які сядзеў на камені, і той абвясьціў ім, кажучы: «Чаму шукаеце Жывога сярод мёртвых, чаму плачаце па Несьмяротным, быццам Ён сьмяротны? Ідзеце, занясіце добрую вестку вучням Яго».<br>
<br>
<font color="#d00505"><em>Верш.</em></font> Вось дзень, што Госпад стварыў, дзень радасьці і весялосьці для ўсіх нас.<br>
<br>
Пасха красная, Пасха Гасподняя, Пасха; Пасха ўсяслаўная сёньня зазьзяла нам. Пасха – радасна адзін аднаго абдымем! О, Пасха – вызваленьне ад суму, бо сёньня з магілы, быццам з хораму, зазьзяў Хрыстос, і жанчынаў напоўніў радасьцю, кажучы ім: «Нясеце добрую вестку апосталам».<br>
<br>
<strong>Слава...</strong><br>
<br>
<font color="#d00505"><em>(Тон 8)</em></font> У прысенку Саламонавым ляжала шмат нядужых. І вось, калі настала палова сьвята, знайшоў там Хрыстос расслабленага, які ляжаў на ложку сваім ужо трыццаць восем гадоў, і ўладарным голасам спытаў яго: «Ці хочаш быць здаровым?» Расслаблены адказаў: «Госпадзе, ня маю чалавека, які б мяне занёс да сажалкі, калі заварушыцца вада». Тады Ён кажа яму: «Вазьмі свой ложак і хадзі. Цяпер ты здаровы, дык больш не грашы!» Малітвамі Багародзіцы, Госпадзе, дай і нам багацьце зьмілаваньня Твайго.<br>
<br>
<strong>Цяпер...</strong><br>
<br>
Уваскрасеньня дзень! Прасьвятлімся ўрачыстасьцю і адзін аднаго абдымем; скажам «Браты!» і тым, што ненавідзяць нас, прабачыўшы ўсё дзеля ўваскрасеньня; і ўсклікнем вось так: «Хрыстос уваскрос з мёртвых, сьмерцю сьмерць зваяваў, і тым, што ў магілах, жыцьцё дараваў».<br>
<br>
<br>
<font color="#d00505"><strong>Адпушчальныя трапары</strong></font><br>
<br>
<strong><font color="#d00505">Трапар нядзельны</font></strong> <em><font color="#d00505">(тон 3).</font></em> Хай весяліцца неба, хай радуецца зямля, бо Госпад паказаў моц рукі Сваёй, сьмерцю зьнішчыўшы сьмерць. Ён, першынец з мёртвых, выбавіў нас з пякельнай бездані і дараваў сьвету багацьце Свайго зьмілаваньня.<br>
<br>
<strong>Слава... цяпер...<br>
<br>
<font color="#d00505">Багародзічны</font></strong> <em><font color="#d00505">(тон 3).</font></em> Цябе, Хадайніцу за збаўленьне наша, славім, Багародзіца Дзева, бо целам, якое Ён узяў ад цябе, Сын Твой і Бог наш на крыжы пацярпеў і, як чалавекалюбны, ад тленнасьці выбавіў нас.