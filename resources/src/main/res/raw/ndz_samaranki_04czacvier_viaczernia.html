<!DOCTYPE HTML><font color="#d00505"><strong>Чацьвер пасьля Нядзелі самаранкі ўвечары<br>
<br>
ВЯЧЭРНЯ</strong><br>
<br>
<em>На <strong>«Госпадзе, Цябе клічу...»:</strong><br>
<br>
(Тон 4)</em></font> «Ідзіце і гляньце на Ісуса Мэсію, пра якога Майсей пісаў, і якому трэба згодна з законам прыйсьці: вось Ён у вялікай добрасардэчнасьці зьявіўся на зямлі і са мной ля студні як чалавек размаўляў; сапраўды Ён – Хрыстос, які прыйшоў на сьвет», – самаранка казала жыхарам Сыхару.<br>
<br>
Жыхары гораду напіліся, быццам салодкай вады, словаў, што цяклі з вуснаў жанчыны, і пайшлі хутка да студні, з якой цякла шчодра вада, каб бачыць Крыніцу вечную, што асьвяжае змарнелыя душы.<br>
<br>
Убачыўшы Крыніцу ў вобразе чалавека, жыхары гораду сказалі жанчыне: «Цяпер ужо верым не дзякуючы словам Тваім. Мы самі пазналі, што Ён – Збаўленьне і Вызваленьне вечнае сьвету».<br>
<br>
<font color="#d00505"><em>Тры песьні з мінэі.</em></font><br>
<br>
<strong>Слава... цяпер...</strong><br>
<br>
<font color="#d00505"><em>(Тон 6)</em></font> Каля студні Якуба сустракае Ісус самаранку, і Той, які хмарамі спавівае зямлю, просіць у яе вады. Што за цуд! Той, каго носяць хэрувімы, размаўляе з блудніцай; просіць вады Той, хто над водамі зямлю павесіў; вады шукае Той, хто напаўняе вадою крыніцы і азёры. Ён жадае прыцягнуць да Сябе зьняволеную ненавісным ворагам і напаіць жывою вадою тую, якая мучылася грэшнай гарачкаю, як адзіны добрасардэчны і чалавекалюбны.<br>
<br>
<br>
<font color="#d00505"><strong>Вершапесьні</strong></font><br>
<br>
<em><font color="#d00505">(Тон 4)</font></em> Маючы заўжды на дапамогу крыж Твой, Хрысьце, мы лёгка нішчым варожыя сеці.<br>
<br>
<font color="#d00505"><em>Верш.</em></font> Я ўзьнёс вочы мае да Цябе, што жывеш у небе: як вочы слуг узіраюцца на рукі гаспадароў сваіх, і як вочы служкі на рукі гаспадыні сваёй, так вочы нашыя ўзьнесеныя да Госпада Бога нашага, пакуль Ён зьмілуецца над намі.<br>
<br>
Ты, Госпадзе, узышоўшы на крыж, прадзедаў праклён адмяніў і, зышоўшы да пекла, вечных вязьняў вызваліў і дараваў несьмяротнасьць людзкому роду. Дзеля гэтага ў песьнях славім жыцьцядайнае і збавеннае ўваскрасеньне Тваё.<br>
<br>
<em><font color="#d00505">Верш.</font></em> Зьмілуйся над намі, Госпадзе, зьмілуйся над намі, бо мы перапоўненыя зьнявагай; асабліва душа наша поўная насьмешак магутных і пагарды гордых.<br>
<br>
Адухоўленыя ахвяры, цэлапаленьні духоўныя, мучанікі Гасподнія, дасканалыя Божыя ахвярапрынашэньні, Богу ведамыя авечкі, што Бога знаюць і загарадзь якіх недаступная ваўкам: маліцеся, каб нам разам з вамі на ціхіх водах знайсьці супакаеньне.<br>
<br>
<strong>Слава... цяпер...</strong><br>
<br>
<em><font color="#d00505">(Тон 6)</font></em> Сказаў Госпад самаранцы: «Калі б ты ведала дар Божы і хто гэта кажа табе: «Дай мне напіцца вады!», то ты б сама прасіла ў яго, і Ён даў бы табе напіцца, каб ты ня мела смагі давеку».<br>
<br>
<br>
<strong><font color="#d00505">Адпушчальныя трапары</font></strong><br>
<br>
<em><font color="#d00505">Трапар сьвятога дня.</font></em><br>
<br>
<strong>Слава... цяпер...<br>
<br>
<font color="#d00505">Трапар нядзельны</font></strong> <em><font color="#d00505">(тон 4).</font></em> Сьветлую вестку аб уваскрасеньні і аб адмене прадзедаўскага асуджэньня ад анёла пачуўшы, Гасподнія вучаніцы апосталам з радасьцю сказалі: «Сьмерць пераможаная, Госпад Бог уваскрос, даруючы сьвету багацьце Свайго зьмілаваньня».