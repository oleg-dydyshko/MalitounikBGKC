<!DOCTYPE HTML><strong><font color="#d00505">Адданьне Вялікадня – серада пасьля Нядзелі сьлепанароджанага<br>
<br>
ЮТРАНЬ</font></strong><br>
<br>
<em><font color="#d00505">Пасьля </font><strong><font color="#d00505">«Госпад – Бог...»:</font></strong><font color="#d00505"> трапары як у канцы Вячэрні.</font></em><br>
<br>
<strong><font color="#d00505">Першая сядальная песьня:</font></strong> <em><font color="#d00505">нядзельная 5-га тону.</font></em><br>
<br>
<strong><font color="#d00505">Другая сядальная песьня</font></strong> <em><font color="#d00505">(тон 5).</font></em> Суспрадвечны з Айцом і Духам, што апранаешся ў сьвятло, як у вопратку, апрануўся чалавекалюбна ў нашую прыроду і, як Бог, адагнаў немачы людзкія і прасьвятліў зрэнкі таго, хто ад улоньня маці быў пазбаўлены сьвятла. <em><font color="#d00505">(Двойчы)</font></em><br>
<br>
<br>
<strong><font color="#d00505"><em>«Убачыўшы ўваскрасеньне Хрыстова...». Псалом 50.</em></font></strong><br>
<br>
<br>
<font color="#d00505"><strong>Канон Велікодны</strong><br>
<br>
<em>Пасьля <strong>трэцяй песьні</strong> кандак і ікас сьлепанароджанага:<br>
<br>
(Тон 4)</em></font> З асьлеплымі вачыма душы маёй прыходжу да Цябе, Хрысьце і, як некалі сьлепанароджаны, каюся і клічу: «Ты – сьвятло тых, што ў цемры!»<br>
<br>
<font color="#d00505"><em>Ікас.</em></font> Хрысьце-Сьвятло, што сьвеціш у цемры, і Настаўнік тых, што ў спакусах, дай мне напіцца з крыніцы невымоўнае мудрасьці і нябеснага розуму, каб я, няшчасны, мог зьведаць Твой цуд ацаленьня сьляпога, пра які расказвае Боская кніга Евангельля. Ён быў сьляпы ад нараджэньня, а Ты яму адчыніў вочы цялесныя і душэўныя, і ён з вераю ўсклікнуў: «Ты – сьвятло тых, што ў цемры!»<br>
<br>
<br>
<em><font color="#d00505">Таксама наступныя </font></em><strong><em><font color="#d00505">сядальныя песьні</font></em></strong><em><font color="#d00505">:<br>
<br>
(Тон 1)</font></em> Ты адчыніў вочы сьлепанароджанаму і паказаў юдэям, Збавіцелю мой, невыказную славу Тваю, як існае сьвятло ўсіх. Але яны, асьлепленыя зайздрасьцю, задумалі забіць Цябе, Жыцьцядаўца.<br>
<br>
<strong>Слава... цяпер...</strong><br>
<br>
Ты, Збавіцелю мой, нарадзіўся, як захацеў, зьявіўся нам з уласнай волі Тваёй; Ты пацярпеў, як чалавек, і ўваскрос як Бог. Споўніўшы ўсё, Ты ўзьнёсься ў славе на неба і ўзьняў з Сабою людзкую прыроду, якую Ты ўславіў.<br>
<br>
<br>
<font color="#d00505"><em>Пасьля <strong>шостай песьні</strong> кандак і ікас велікодныя.<br>
<br>
Перад <strong>дзявятай песьняю «Больш годную пашаны...»</strong> не сьпяваецца.</em></font><br>
<br>
<br>
<strong><font color="#d00505">Пахвальныя псалмы</font></strong><br>
<br>
<font color="#d00505"><em>Першыя песьні з Вячэрні адданьня Вялікадня.</em></font><br>
<br>
<em><font color="#d00505">(Тон 4)</font></em> Сьляпы, для якога ўсё жыцьцё было ноччу, усклікнуў: «Госпадзе, Сыне Давіда, Збавіцелю наш, адчыні зрэнкі вачэй маіх, каб я з усімі ўславіў сілу Тваю».<br>
<br>
<em><font color="#d00505">(Тон 5)</font></em> Ідучы дарогаю, Ты, Госпадзе, сустрэў слепанароджанага чалавека. Вучні, зьдзіўленыя, пыталіся ў Цябе: «Настаўнік, хто зграшыў – ён ці бацькі ягоныя, – што сьляпым нарадзіўся?» А Ты, Збавіцелю мой, адказаў ім: «Ні ён, ані бацькі яго не зграшылі, але таму ёсьць так, каб сіла Божая аб’явілся на ім. Мне трэба рабіць справу Таго, хто паслаў Мяне, учынкі, якіх ніхто іншы ня можа рабіць». Сказаўшы гэта, Ён плюнуў на зямлю і, зьмяшаўшы гразь, памазаў вочы сьляпому і сказаў: «Ідзі і памыйся ў Сілаамскай сажалцы». І ён, памыўшыся, выздаравеў і ўсклікнуў «Веру, Госпадзе!» і пакланіўся Табе. Дзеля гэтага і мы клічам: «Зьмілуйся над намі!»<br>
<br>
<em><font color="#d00505">(Тон 8)</font></em> Ты, Хрысьце Божа, духоўнае Сонца справядлівасьці, падвойна прасьвятліў Тваім усячыстым дотыкам таго, хто ад нараджэньня быў пазбаўлены сьвятла. Дык асьвятлі і нашыя душэўныя вочы, і зрабі нас дзецьмі дня, каб нам з вераю ўсклікаць: «Вялікая і невыказная спагадлівасьць Твая да нас, Чалавекалюбча, слава Табе!»<br>
<br>
Дзеля вялікай любові Ты, Хрысьце Божа, прыняў цела і ў невыказнай міласэрнасьці Тваёй зжаліўся над тым, хто ад нараджэньня ня бачыў сьвятла. Дакрануўшыся да ягоных зрэнак Тваімі творчымі пальцамі,Ты ўдастоіў яго Боскага зьзяньня. Цяпер, адзіны Добры Сьветладаўца, прасьвятлі і нашыя душэўныя пачуцьці.<br>
<br>
<font color="#d00505"><em>Верш. </em></font>Хай уваскрэсьне Бог і разьбягуцца ворагі Яго, і хай уцякуць ад Яго ўсе ненавісьнікі Яго.<br>
<br>
Пасха сьветлая нам сёньня зьявілася, Пасха новая, сьвятая, Пасха тайная, Пасха ўсяслаўная, Пасха – Хрыстос Збавіцель, Пасха чыстая, Пасха вялікая, Пасха верных, Пасха, што дзьверы райскія нам адчыняе, Пасха – асьвячэньне ўсіх верных.<br>
<br>
<font color="#d00505"><em>Верш.</em></font> Хай зьнікнуць так, як зьнікае дым, і як тае воск ад агню.<br>
<br>
Ідзіце, жанчыны-дабравесьніцы, і, што бачылі, Сыёну скажыце: Прымі ад нас радасную вестку пра ўваскрасеньне Хрыстовае; весяліся, сьвяткуй і радуйся, Ерусаліме, бачачы Ўладара Хрыста які, быццам жаніх, з магілы выходзіць.<br>
<br>
<font color="#d00505"><em>Верш.</em></font> Так хай згінуць грэшнікі ад аблічча Божага, а праведнікі хай узрадуюцца.<br>
<br>
Жанчыны-міраносіцы, што прыйшлі на досьвітку да магілы Жыцьцядаўцы, знайшлі анёла, які сядзеў на камені, і той абвясьціў ім, кажучы: Чаму шукаеце Жывога сярод мёртвых, чаму плачаце па Несьмяротным, быццам Ён сьмяротны? Ідзіце, занясіце добрую вестку вучням Яго.<br>
<br>
<em><font color="#d00505">Верш.</font></em> Вось дзень, што Госпад стварыў, дзень радасьці і весялосьці для ўсіх нас.<br>
<br>
Пасха красная, Пасха Гасподняя, Пасха; Пасха ўсяслаўная сёньня зазьзяла нам. Пасха – радасна адзін аднаго абдымем! О, Пасха – вызваленьне ад суму, бо сёньня з магілы, быццам з хораму, зазьзяў Хрыстос, і жанчынаў напоўніў радасьцю, кажучы ім: Нясіце добрую вестку апосталам.<br>
<br>
<strong>Слава... цепер...</strong><br>
<br>
Уваскрасеньня дзень! Прасьветлімся ўрачыстасьцю і адзін аднаго абдымем; скажам «Браты!» і тым, што ненавідзяць нас, прабачыўшы ўсё дзеля ўваскрасеньня; і ўсклікнем вось так:<br>
<br>
Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў.<br>
<br>
<br>
<em><font color="#d00505">Пасьля </font><strong><font color="#d00505">Вялікага ўслаўленьня</font></strong><font color="#d00505">:</font></em><br>
<br>
<strong><font color="#d00505">Уваскросны</font></strong> <em><font color="#d00505">(тон 5).</font></em> Слова, спрадвечнае з Айцом і Духам, ад Дзевы народжанае для збаўленьня нашага, усхвалім, верныя, і паклонімся Яму: бо Ён захацеў дабравольна целам узысьці на крыж і сьмерць пацярпець, і ўваскрасіць памерлых слаўным уваскрасеньнем Сваім.<br>
<br>
<strong>Слава... цяпер...</strong><br>
<br>
<font color="#d00505"><em>Багародзічны.</em></font>