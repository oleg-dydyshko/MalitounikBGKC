<!DOCTYPE HTML><font color="#d00505"><strong>Адданьне Вялікадня – серада пасьля Нядзелі сьлепанароджанага</strong></font><br>
<br>
<strong><font color="#d00505">ЛІТУРГІЯ</font></strong><br>
<br>
<font color="#d00505"><em>Пачатак Літургіі як на Вялікдзень, уключна з велікоднымі вершамі.</em></font><br>
<br>
<strong><font color="#d00505">Трапар</font></strong> <em><font color="#d00505">(тон 5).</font></em> Слова, спрадвечнае з Айцом і Духам, ад Дзевы народжанае для збаўленьня нашага, усхвалім, верныя, і паклонімся Яму. Бо Ён захацеў дабравольна целам узысьці на крыж і сьмерць пацярпець, і ўваскрасіць памёрлых слаўным уваскрасеньнем Сваім.<br>
<br>
<strong>Слава... цяпер...<br>
<br>
<font color="#d00505">Кандак</font></strong> <em><font color="#d00505">(тон 8).</font></em> Хоць Ты, Несьмяротны, і зышоў у магілу, Ты зьнішчыў пекла ўладу, і ўваскрос пераможна, Хрысьце Божа, жанчынам міраносіцам кажучы «Радуйцеся», і Тваім апосталам супакой даруючы, Ты, што даеш памёрлым уваскрасеньне.<br>
<br>
<br>
<strong><font color="#d00505">Пракімен</font></strong> <em><font color="#d00505">(Пс 117.27, 1).</font></em> Вось дзень, што Госпад стварыў – дзень радасьці і весялосьці для ўсіх нас.<br>
<br>
<font color="#d00505"><em>Верш.</em></font> Аддайце падзяку Госпаду, бо Ён добры, бо міласэрнасьць Яго давеку.<br>
<br>
<br>
<strong><font color="#d00505">Апостал:</font></strong> <em><font color="#d00505">Дз 18.22-28.</font></em><br>
<br>
<br>
<strong><font color="#d00505">Алілуя.</font></strong> Ты, Госпадзе, уваскросшы, зьлітуешся над Сыёнам, бо ўжо час паказаць спагаду Тваю яму, бо прыйшоў ужо час.<br>
<br>
<font color="#d00505"><em>Верш.</em></font> Госпад з неба глядзіць на зямлю, бачыць усіх сыноў Адамавых.<br>
<br>
<br>
<strong><font color="#d00505">Евангельле:</font></strong> <em><font color="#d00505">Ян 12.36-47.</font></em><br>
<br>
<br>
<font color="#d00505"><strong>Задастойнік.</strong></font> Анёл усклікнуў Поўнай ласкі: Чыстая Дзева, радуйся! I зноў кажу: Радуйся, бо Твой Сын уваскрос на трэці дзень з магілы і мёртвых узьняў з Сабою. Людзі, весяліцеся! <br>
<br>
Сьвяціся, сьвяціся, Новы Ерусаліме, бо слава Гасподняя зазьзяла над табой. Радуйся сёньня і весяліся, Сыёне. Ты ж, Чыстая, красуйся, Багародзіца, бо Той, каго Ты нарадзіла, з мёртвых устаў. <br>
<br>
<br>
<font color="#d00505"><strong>Прычасьнік.</strong></font> Хваліце Госпада з нябёсаў, хваліце Яго на вышынях. Алілуя, алілуя, алілуя.