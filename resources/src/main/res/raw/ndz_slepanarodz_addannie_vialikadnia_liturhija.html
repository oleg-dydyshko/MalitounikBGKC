<!DOCTYPE HTML><strong><font color="#d00505">Адданьне Вялікадня – серада пасьля Нядзелі сьлепанароджанага</font></strong><br>
<br>
<font color="#d00505"><strong>ЛІТУРГІЯ</strong></font><br>
<br>
<em><font color="#d00505">Пачатак Літургіі як на Вялікдзень, уключна з велікоднымі вершамі.</font></em><br>
<br>
<font color="#d00505"><strong>Трапар</strong> <em>(тон 5).</em></font> Слова, спрадвечнае з Айцом і Духам, ад Дзевы народжанае для збаўленьня нашага, усхвалім, верныя, і паклонімся Яму. Бо Ён захацеў дабравольна целам узысьці на крыж і сьмерць пацярпець, і ўваскрасіць памерлых слаўным уваскрасеньнем Сваім.<br>
<br>
<strong>Слава... цяпер...</strong><br>
<br>
<font color="#d00505"><strong>Кандак</strong> <em>(тон 8).</em></font> Хоць Ты, Несьмяротны, і зышоў у магілу, Ты зьнішчыў пекла ўладу, і ўваскрос пераможна, Хрысьце Божа, жанчынам міраносіцам кажучы «Радуйцеся», і Тваім апосталам супакой даруючы, Ты, што даеш памерлым уваскрасеньне.<br>
<br>
<br>
<font color="#d00505"><strong>Пракімен</strong> <em>(Пс 117.27, 1).</em></font> Вось дзень, што Госпад стварыў – дзень радасьці і весялосьці для ўсіх нас.<br>
<br>
<em><font color="#d00505">Верш.</font></em> Аддайце падзяку Госпаду, бо Ён добры, бо міласэрнасьць Яго давеку.<br>
<br>
<br>
<font color="#d00505"><strong>Апостал:</strong> <em>Дз 18.22-28.</em><br>
<br>
<br>
<strong>Алілуя.</strong></font> Ты, Госпадзе, уваскросшы, зьлітуешся над Сыёнам, бо ўжо час паказаць спагаду Тваю яму, бо прыйшоў ужо час.<br>
<br>
<em><font color="#d00505">Верш.</font></em> Госпад з неба глядзіць на зямлю, бачыць усіх сыноў Адамавых.<br>
<br>
<br>
<font color="#d00505"><strong>Евангельле:</strong> <em>Ян 12.36-47.</em></font><br>
<br>
<br>
<strong><font color="#d00505">Задастойнік.</font></strong> Анёл усклікнуў Поўнай ласкі: Чыстая Дзева, радуйся! I зноў кажу: «Радуйся!», бо Твой Сын уваскрос на трэці дзень з магілы і мёртвых узьняў з Сабою. Людзі, весяліцеся! <br>
<br>
Сьвяціся, сьвяціся, Новы Ерусаліме, бо слава Гасподняя зазьзяла над табой. Радуйся сёньня і весяліся, Сыёне! Ты ж, Чыстая, красуйся, Багародзіца, бо Той, каго Ты нарадзіла, з мёртвых устаў. <br>
<br>
<br>
<strong><font color="#d00505">Прычасьнік.</font></strong> Хваліце Госпада з нябёсаў, хваліце Яго на вышынях. Алілуя, алілуя, алілуя.