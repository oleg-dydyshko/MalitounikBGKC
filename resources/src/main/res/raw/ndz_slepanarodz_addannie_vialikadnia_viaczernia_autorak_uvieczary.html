<!DOCTYPE HTML><strong><font color="#d00505">Адданьне Вялікадня<br>
<br>
ВЯЧЭРНЯ Ў АЎТОРАК ЎВЕЧАРЫ<br>
<br>
Сьвятар:</font></strong> Блаславёны Бог наш справеку, цяпер, і заўсёды і на вякі вякоў.<br>
<br>
<font color="#d00505"><strong>Людзі:</strong></font> Амін.<br>
<br>
<font color="#d00505"><strong>Сьвятар:</strong></font> Хрыстос уваскрос з мёртвых, сьмерцю сьмерць зваяваў, і тым, што ў магілах, жыцьцё дараваў. <font color="#d00505"><em>(Тройчы)</em><br>
<br>
<strong>Людзі:</strong></font> Хрыстос уваскрос з мёртвых, сьмерцю сьмерць зваяваў, і тым, што ў магілах, жыцьцё дараваў. <em><font color="#d00505">(Паўтараюць тое самае тройчы).</font></em><br>
<br>
<font color="#d00505"><strong>Сьвятар:</strong></font> Хай уваскрэсьне Бог і разьбягуцца ворагі Яго, і хай уцякуць ад Яго ўсе ненавісьнікі Яго.<br>
<br>
<font color="#d00505"><strong>Людзі:</strong></font> Хрыстос уваскрос з мёртвых, сьмерцю сьмерць зваяваў, і тым, што ў магілах, жыцьцё дараваў.<br>
<br>
<font color="#d00505"><strong>Сьвятар:</strong></font> Хай зьнікнуць так, як зьнікае дым, і як тае воск ад агню.<br>
<br>
– Так хай зьнікнуць грэшнікі ад аблічча Божага, а праведнікі ўзрадуюцца.<br>
<br>
– Вось дзень, што Госпад стварыў, дзень радасьці і весялосьці для ўсіх нас.<br>
<br>
– Слава Айцу, і Сыну, і Сьвятому Духу.<br>
<br>
– Цяпер і заўсёды, і на вякі вякоў. Амін.<br>
<br>
<font color="#d00505"><strong>Людзі:</strong></font> Хрыстос уваскрос з мёртвых, сьмерцю сьмерць зваяваў, і тым, што ў магілах, жыцьцё дараваў.<br>
<br>
<font color="#d00505"><strong>Сьвятар:</strong></font> Хрыстос уваскрос з мёртвых, сьмерцю сьмерць зваяваў.<br>
<br>
<font color="#d00505"><strong>Людзі:</strong></font> І тым, што ў магілах, жыцьцё дараваў.<br>
<br>
<br>
<strong><font color="#d00505"><em>«Прыйдзіце, паклонімся...», псалом 103</em></font></strong><font color="#d00505"><em> і далей звычайны парадак Вячэрні.<br>
<br>
На </em></font><strong><font color="#d00505"><em>«Госпадзе, Цябе клічу...»:</em></font></strong><br>
<br>
<font color="#d00505"><em>Першыя дзьве песьні з Вячэрні Нядзелі сьлепанароджанага:<br>
<br>
(Тон 2)</em></font> Сьлепанароджаны, у думках сваіх, казаў: «Ці не за грэх бацькоў маіх нарадзіўся я без вачэй? А можа за няверства людзей – як перасьцярога, – я такі? Ня ведаю, калі ноч, а калі дзень, і не магу ўстаяць на нагах маіх, спатыкаючыся аб каменьне. Ня бачыў я ні сонечнага сьвятла, ані вобразу Тварца майго. Дык малюся Табе, Хрысьце Божа: Глянь на мяне спагадліва і зьлітуйся нада мною».<br>
<br>
Ідучы з сьвятыні, Ісус сустрэў чалавека, сьляпога ад нараджэньня і, зьлітаваўшыся над ім, памазаў вочы ягоныя гразьзю і сказаў: «Ідзі, памыйся ў Сілааме». Ён, памыўшыся, пачаў бачыць, і аддаў славу Богу. Ягоныя ж суседзі пыталіся ў яго: «Хто адчыніў табе зрэнкі, якіх ніхто аздаравіць ня мог?» А ён усклікнуў: «Чалавек, званы Ісусам, сказаў мне: Памыйся ў Сілааме, і я пачаў бачыць. Гэта сапраўды Той, пра якога Майсей сказаў у Законе, што Ён Хрыстос-Мэсія і Збавіцель душ нашых».<br>
<br>
<font color="#d00505"><em>(Тон 4)</em></font> Сьляпы, для якога ўсё жыцьцё было ноччу, усклікнуў: «Госпадзе, Сыне Давіда, Збавіцелю наш, адчыні зрэнкі вачэй маіх, каб я з усімі ўславіў сілу Тваю».<br>
<br>
<font color="#d00505"><em>(Тон 5)</em></font> Ідучы дарогаю, Ты, Госпадзе, сустрэў слепанароджанага чалавека. Вучні, зьдзіўленыя, пыталіся ў Цябе: «Настаўнік, хто зграшыў – ён ці бацькі ягоныя, – што сьляпым нарадзіўся?» А Ты, Збавіцелю мой, адказаў ім: «Ні ён, ані бацькі яго не зграшылі, але таму ёсьць так, каб сіла Божая аб’явілся на ім. Мне трэба рабіць справу Таго, хто паслаў Мяне, учынкі, якіх ніхто іншы ня можа рабіць». Сказаўшы гэта, Ён плюнуў на зямлю і, зьмяшаўшы гразь, памазаў вочы сьляпому і сказаў: «Ідзі і памыйся ў Сілаамскай сажалцы». І ён, памыўшыся, выздаравеў і ўсклікнуў «Веру, Госпадзе!» і пакланіўся Табе. Дзеля гэтага і мы клічам: «Зьмілуйся над намі!»<br>
<br>
<font color="#d00505"><em>(Тон 8)</em></font> Ты, Хрысьце Божа, духоўнае Сонца справядлівасьці, падвойна прасьвятліў Тваім усячыстым дотыкам таго, хто ад нараджэньня быў пазбаўлены сьвятла. Дык асьвятлі і нашыя душэўныя вочы, і зрабі нас дзецьмі дня, каб нам з вераю ўслікаць: «Вялікая і невыказная спагадлівасьць Твая да нас, Чалавекалюбча, слава Табе!»<br>
<br>
Дзеля вялікай любові Ты, Хрысьце Божа, прыняў цела і ў невыказнай міласэрнасьці Тваёй зжаліўся над тым, хто ад нараджэньня ня бачыў сьвятла. Дакрануўшыся да ягоных зрэнак Тваімі творчымі пальцамі,Ты ўдастоіў яго Боскага зьзяньня. Цяпер, адзіны Добры Сьветладаўца, прасьвятлі і нашыя душэўныя пачуцьці.<br>
<br>
<strong>Слава... цяпер...</strong><br>
<br>
<em><font color="#d00505">(Тон 8)</font></em> Хто выкажа сілу Тваю, Хрысьце? Або хто зможа палічыць безьліч цудаў Тваіх? Як дзеля вялікай любові Ты зьявіўся ў дзьвюх прыродах, так і нямоглым даваў падвойнае аздараўленьне. Ты сьлепанароджанаму адкрыў вочы ня толькі цялесныя, але і душэўныя. Таму ён вызнаў Цябе Богам, што дае ўсім багацьце зьмілаваньня.<br>
<br>
<br>
<font color="#d00505"><strong>Вершапесьні</strong><br>
<br>
<em>(Тон 5)</em></font> Цябе, Збавіцелю Хрысьце, што аб’явіўся ў целе, не адлучыўшыся ад неба, песьнямі звонкімі ўзьвялічваем, бо Ты крыж і сьмерць пацярпеў за род наш, і як чалавекалюбны Госпад разбурыў браму пякельную і на трэці дзень уваскрос, даючы збаўленьне душам нашым.<br>
<br>
<font color="#d00505"><em>Верш. </em></font>Хай уваскрэсьне Бог і разьбягуцца ворагі Яго, і хай уцякуць ад Яго ўсе ненавісьнікі Яго.<br>
<br>
Пасха сьветлая нам сёньня зьявілася, Пасха новая, сьвятая, Пасха тайная, Пасха ўсяслаўная, Пасха – Хрыстос Збавіцель, Пасха чыстая, Пасха вялікая, Пасха верных, Пасха, што дзьверы райскія нам адчыняе, Пасха – асьвячэньне ўсіх верных.<br>
<br>
<font color="#d00505"><em>Верш.</em></font> Хай зьнікнуць так, як зьнікае дым, і як тае воск ад агню.<br>
<br>
Ідзіце, жанчыны-дабравесьніцы, і, што бачылі, Сыёну скажыце: Прымі ад нас радасную вестку пра ўваскрасеньне Хрыстовае; весяліся, сьвяткуй і радуйся, Ерусаліме, бачачы Ўладара Хрыста які, быццам жаніх, з магілы выходзіць.<br>
<br>
<font color="#d00505"><em>Верш.</em></font> Так хай згінуць грэшнікі ад аблічча Божага, а праведнікі хай узрадуюцца.<br>
<br>
Жанчыны-міраносіцы, што прыйшлі на досьвітку да магілы Жыцьцядаўцы, знайшлі анёла, які сядзеў на камені, і той абвясьціў ім, кажучы: Чаму шукаеце Жывога сярод мёртвых, чаму плачаце па Несьмяротным, быццам Ён сьмяротны? Ідзіце, занясіце добрую вестку вучням Яго.<br>
<br>
<em><font color="#d00505">Верш.</font></em> Вось дзень, што Госпад стварыў, дзень радасьці і весялосьці для ўсіх нас.<br>
<br>
Пасха красная, Пасха Гасподняя, Пасха; Пасха ўсяслаўная сёньня зазьзяла нам. Пасха – радасна адзін аднаго абдымем! О, Пасха – вызваленьне ад суму, бо сёньня з магілы, быццам з хораму, зазьзяў Хрыстос, і жанчынаў напоўніў радасьцю, кажучы ім: Нясіце добрую вестку апосталам.<br>
<br>
<strong>Слава... цяпер...</strong><br>
<br>
Уваскрасеньня дзень! Прасьвятлімся ўрачыстасьцю і адзін аднаго абдымем; скажам «Браты!» і тым, што ненавідзяць нас, прабачыўшы ўсё дзеля ўваскрасеньня; і ўсклікнем вось так:<br>
<br>
Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў.<br>
<br>
<br>
<strong><font color="#d00505">Адпушчальныя трапары<br>
<br>
Уваскросны</font></strong> <em><font color="#d00505">(тон 5).</font></em> Слова, спрадвечнае з Айцом і Духам, ад Дзевы народжанае для збаўленьня нашага, усхвалім, верныя, і паклонімся Яму: бо Ён захацеў дабравольна целам узысьці на крыж і сьмерць пацярпець, і ўваскрасіць памёрлых слаўным уваскрасеньнем Сваім.<br>
<br>
<strong>Слава... цяпер...</strong><br>
<br>
<em><font color="#d00505">Багародзічны (тон 5).</font></em> Радуйся, брама Гасподняя непраходная! Радуйся, ахова і апякунка тых, што прыходзяць да Цябе! Радуйся, ціхае прыстанішча! Радуйся ты, што бяз мужа нарадзіла ў целе Творцу і Бога Твайго! Не пераставай маліцца за тых, што славяць Народжанага ад Цябе і пакланяюцца Яму.<br>
<br>
<br>
<font color="#d00505"><em>Літанія <strong>«Зьмілуйся над намі, Божа...»</strong> і заканчэньне звычайнае.</em></font>