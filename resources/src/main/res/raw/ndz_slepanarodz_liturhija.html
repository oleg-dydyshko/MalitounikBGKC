<!DOCTYPE HTML><font color="#d00505"><strong>Нядзеля Сьлепанароджанага - Літургія</strong><br>
<br>
<em>Трапар нядзельны (тон 5).</em></font> Слова, спрадвечнае з Айцом і Духам, ад Дзевы народжанае для збаўленьня нашага, усхвалім, верныя, і паклонімся Яму. Бо Ён захацеў дабравольна целам узысьці на крыж і сьмерць пацярпець, і ўваскрасіць памёрлых слаўным уваскрасеньнем сваім.<br>
<br>
<strong>Слава...</strong><br>
<br>
<font color="#d00505"><em>Кандак сьлепанароджанага (тон 4).</em></font> З асьлеплымі вачыма душы маёй да Цябе прыходжу, Хрысьце, і як некалі сьлепанароджаны, каюся і клічу: “Ты – сьвятло тых, што ў цемры”.<br>
<br>
<strong>Цяпер...</strong><br>
<br>
<font color="#d00505"><em>Кандак велікодны (тон 8).</em></font> Хоць Ты, Несьмяротны, і зышоў у магілу, Ты зьнішчыў пекла ўладу, і ўваскрос пераможна, Хрысьце Божа, жанчынам міраносіцам кажучы “Радуйцеся”, і Тваім апосталам супакой даруючы, Ты, што даеш памёрлым уваскрасеньне.<br>
<br>
<font color="#d00505"><strong>Пракімен </strong><em>(Пс 75:12,2).</em></font> Выконвайце абяцаньні, дадзеныя Госпаду Богу нашаму.<br>
<br>
<font color="#d00505"><em>Верш.</em></font> Бог вядомы ў Юдэі, у Ізраілі вялікае імя Яго.<br>
<br>
<font color="#d00505"><strong>Апостал: </strong><em>Дз 16:16-34</em></font>.<br>
<br>
<font color="#d00505"><strong>Алілуя </strong><em>(Пс 118:132,133).</em></font> Глянь на мяне і зжалься нада мною.<br>
<br>
<font color="#d00505"><em>Верш.</em></font> Накіруй крокі мае паводле слоў Тваіх.<br>
<br>
<font color="#d00505"><strong>Евангельле:</strong> <em>Ян 9:1-38</em></font>.<br>
<br>
<font color="#d00505"><strong>Задастойнік.</strong></font> Анёл усклікнуў Поўнай ласкі: Чыстая Дзева радуйся! І зноў кажу “Радуйся”, бо твой Сын уваскрос на трэці дзень з магілы і мёртвых узьняў з сабою. Людзі, весяліцеся.<br>
<br>
Сьвяціся, сьвяціся, новы Ерусаліме, бо слава Гасподняя зазьзяла над табой. Радуйся сёньня і весяліся, Сыёне! Ты ж, Чыстая, красуйся, Багародзіца, бо Той, каго ты нарадзіла з мёртвых устаў.<br>
<br>
<strong><font color="#d00505">Прычасьнік.</font></strong> Хваліце Госпада з нябёсаў, хваліце Яго на вышынях. Алілуя, алілуя, алілуя.