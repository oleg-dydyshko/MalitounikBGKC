<!DOCTYPE HTML><font color="#d00505"><strong>Панядзелак<br>
пасьля Нядзелі Тамаша ўвечары<br>
<br>
ВЯЧЭРНЯ</strong><br>
<br>
<em>На <strong>«Госпадзе, Цябе клічу...»:</strong><br>
<br>
(Тон 4)</em></font> Уваскросшы з магілы, Ты, Усясільны, прыйшоў да вучняў Тваіх, хоць дзьверы былі зачыненыя, і Тамашу, які не паверыў, паказаў раны ад цьвікоў, і бок, прабіты кап’ём, і гэтым умацаваў і ўпэўніў яго, што Ты, Слова, – Той, які ў міласэрнасьці Сваёй пацярпеў збавенныя мукі.<br>
<br>
«Бачыш Маю вялікую спагадлівасьць і бязьмежную міласэрнасьць, дзеля якіх Я панізіў Сябе; дык не сумнявайся, Блізьнюк, але ўпэўніся і павер, – Госпад сказаў. – Гэта Я, які пацярпеў і ўваскрос на трэці дзень з магілы, разбурыў пякельную крэпасьць і адвеку памерлых ажывіў».<br>
<br>
Тамаш, убачыўшы Цябе, Усемагутны, сумеўся і ўсклікнуў: «Ты – Бог мой і Госпад. Веру, Чалавекалюбча, што Ты той, які пацярпеў, каб аздаравіць немачы душаў нашых. Пакланяюся магутнасьці Тваёй і абвяшчаю сьвету Тваё страшнае і вялікае ўваскрасеньне!»<br>
<br>
<em><font color="#d00505">Тры песьні з мінэі.</font></em><br>
<br>
<strong>Слава... цяпер...</strong><br>
<br>
<em><font color="#d00505">(Тон 1)</font></em> На восьмы дзень зьявіўся Збавіцель сабраным вучням, што ўсё яшчэ сумняваліся, і, прывітаўшы іх, сказаў Тамашу: «Хадзі, апостале, дакраніся да далоняў, прабітых цьвікамі!» О шчасьлівае няверства Тамаша, што змусіла яго ў страху ўсклікнуць і разагнаць сумненьні ў сэрцах верных: «Госпад мой і Бог мой! Слава Табе!»<br>
<br>
<br>
<font color="#d00505"><strong>Вершапесьні</strong><br>
<br>
<em>(Тон 1)</em></font> Абыдзіце, людзі, Сыён, і абдыміце яго, і аддайце славу Таму, хто ў ім з мёртвых уваскрос, бо Ён Бог наш, які выбавіў нас ад беззаконьняў нашых.<br>
<br>
Мае паганыя думкі і благія ўчынкі асудзілі мяне, Збавіцелю, але Ты, Божа, дай мне духа каяньня, каб я мог усклікнуць Табе: «Збаў мяне, Дабрачынца мой, і зьмілуйся нада мною».<br>
<br>
Вашыя вызнаньні на судзе, сьвятыя, дэманаў запалохалі і вызвалілі людзей ад маны; калі вас забівалі, вы клікалі: «Няхай ахвяра душ нашых будзе прыемнай Табе, Госпадзе Чалавекалюбча, бо мы, палюбіўшы Цябе, ня дбаем пра жыцьцё дачаснае».<br>
<br>
<strong>Слава... цяпер...</strong><br>
<br>
<em><font color="#d00505">(Тон 2)</font></em> Пасьля ўваскрасеньня Твайго, Госпадзе, калі сабраліся вучні і дзьверы былі зачыненыя, Ты стаў сярод іх, даючы ім супакой. Агледзеўшы Твае рукі і бок, Тамаш паверыў і вызнаў Цябе як Госпада і Бога, і Збаўцу тых, што спадзяюцца на Цябе, Чалавекалюбча.<br>
<br>
<br>
<font color="#d00505"><strong>Адпушчальныя трапары</strong></font><br>
<br>
<em><font color="#d00505">Трапар сьвятога дня.</font></em><br>
<br>
<strong>Слава... цяпер...</strong><br>
<br>
<font color="#d00505"><strong>Трапар сьвята</strong> <em>(тон 7).</em></font> Хоць магіла была запячатаная, Ты, Хрысьце Божа, зазьзяў з магілы; і хоць дзьверы былі зачыненыя, Ты, Уваскрасеньне ўсіх, прыйшоў і стаў сярод вучняў Тваіх, абнаўляючы ў нас праз іх дух правы ў вялікай міласэрнасьці Тваёй.