<!DOCTYPE HTML><strong><font color="#d00505">Аўторак<br>
<strong><font color="#d00505">пасьля Нядзелі Тамаша ўвечары</font><br>
<br>
<font color="#d00505">ВЯЧЭРНЯ</font></strong></font></strong><br>
<br>
<font color="#d00505"><em>На <strong>«Госпадзе, Цябе клічу...»:</strong><br>
<br>
(Тон 1)</em></font> Чалавекалюбец, які ўваскрос з мёртвых на трэці дзень, кажа Тамашу: «Дакраніся да ранаў на руках і нагах Маіх і да прабітага боку; і зразумей, што Я, нязьменны Бог, успрыняў людзкую прыроду і ў ёй мукі пацярпеў».<br>
<br>
Блізьнюк зьдзівіўся, калі ўбачыў раны на нагах і руках Збавіцеля, і жахнуўся ад страшнага цуду; дотыкам да ўсячыстага боку ён даў усім народам несумненны доказ Ягонага ўваскрасеньня з магілы на трэці дзень.<br>
<br>
Мы поўныя радасьці, бо дзякуючы Тамашу, які меў сьмеласьць дакрануцца да Цябе, мы атрымалі пацьверджаньне Твайго, Збавіцелю наш, уваскрасеньня. Дзеля гэтага прапаведуем Цябе як дасканалага Бога і чалавека, які зьмяшчае дзьве прыроды ў адной асобе.<br>
<br>
<em><font color="#d00505">Тры песьні з мінэі.</font></em><br>
<br>
<strong>Слава... цяпер...</strong><br>
<br>
<em><font color="#d00505">(Тон 4)</font></em> У нясьцерпным зьзяньні Боскасьці Тваёй, Ты, Госпадзе, увайшоў праз зачыненыя дзьверы і, стаўшы сярод вучняў, паказаў ім бок Твой і струпы ад ранаў на руках і нагах. Ты адмяніў іхні сум і жаль і ўсклікнуў голасна: «Я ня прывід, вы бачыце Мяне ў целе». Вучню, які сумняваўся, Ты загадаў дакрануцца да Цябе, і сказаў: «Пераканаўшыся, ідзі і больш не сумнявайся». Ён, дакрануўшыся рукою да Тваёй падвойнай прыроды з вераю, у страху ўсклікнуў: «Ты – Госпад і Бог мой: Слава Табе!»<br>
<br>
<br>
<strong><font color="#d00505">Вершапесьні</font></strong><br>
<br>
<em><font color="#d00505">(Тон 1)</font></em> Крыж, пастаўлены на чэрапавым месцы, несьмяротнасьць нам прарасьціў з крыніцы невычэрпнай – боку Збавіцеля.<br>
<br>
Прыйдзіце, людзі, усхвалім у песьнях Хрыста і паклонімся Яму, бо Ён Бог наш, які выбавіў нас ад варожай маны.<br>
<br>
Добрая купля вашая, сьвятыя, бо даўшы вашую кроў, вы сталіся спадкаемцамі нябесных дабротаў і, дачасна пацярпеўшы, атрымалі вечную радасьць. Сапраўды, добрая вашая купля, бо, вы пакінулі тленнае і атрымалі ўзамен нятленнае і радасна разам з анёламі няспынна славіце Тройцу адзінасутную.<br>
<br>
<strong>Слава... цяпер...</strong><br>
<br>
<em><font color="#d00505">(Тон 8)</font></em> «Дакраніся, Тамаш, да Майго боку – кажа Хрыстос, – і агледзь раны ад цьвікоў: вераю выпрабуй і будзь верным, а не няверным». Тамаш дакрануўся да Ўладара і голасна ўсклікнуў: «Ты, Добрасардэчны, – мой Бог і Госпад. Слава Табе!»<br>
<br>
<br>
<strong><font color="#d00505">Адпушчальныя трапары</font></strong><br>
<br>
<em><font color="#d00505">Трапар сьвятога дня.</font></em><br>
<br>
<strong>Слава... цяпер...</strong><br>
<br>
<font color="#d00505"><strong>Трапар сьвята</strong> <em>(тон 7).</em></font> Хоць магіла была запячатаная, Ты, Хрысьце Божа, зазьзяў з магілы; і хоць дзьверы былі зачыненыя, Ты, Уваскрасеньне ўсіх, прыйшоў і стаў сярод вучняў Тваіх, абнаўляючы ў нас праз іх дух правы ў вялікай міласэрнасьці Тваёй.