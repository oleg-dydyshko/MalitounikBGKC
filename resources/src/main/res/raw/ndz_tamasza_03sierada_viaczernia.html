<!DOCTYPE HTML><strong><font color="#d00505">СЕРАДА<br>
ПАСЬЛЯ НЯДЗЕЛІ ТАМАША ЎВЕЧАРЫ</font></strong><br>
<br>
<font color="#d00505"><em>На </em><strong><em>“Госпадзе, Цябе клічу...”:</em></strong></font><br>
<br>
<em><font color="#d00505">(Тон 2)</font></em> Ты, Хрысьце, зьявіўся ў целе на зямлі, не пакінуўшы ўлоньня Айца, і ў добрасардэчнасьці Тваёй пацярпеў мукі і сьмерць, і на трэці дзень уваскрос. Як усемагутны, Ты ўвайшоў у сьвятліцу, хоць дзьверы былі зачыненыя; і Тамаш, дакрануўшыся да Твайго Боскага боку, радасна ўславіў Цябе як Бога і Творцу.<br>
<br>
Ты, Хрысьце, быў прыбіты цьвікамі да Крыжа і прабіты ў бок кап'ём, пакаштаваў жоўці і пацярпеў сьмерць, і пакладзены як мёртвы ў магілу. Як Бог, Ты разарваў путы пекла і ўзьняў з сабою мёртвых, што былі там адвеку; і, не парушыўшы магільных пячацяў, зьявіўся вучням Тваім, упэўніўшы іх у Тваім уваскрасеньні.<br>
<br>
Сёньняшняя ўрачыстасьць – нашая Пасха: Пасха тайная, Пасха Боская, Пасха збавенная; Пасха, што адымае ўвесь сум ад нас; Пасха, што вучням прыносіць радасную вестку. Таму і Тамаш усклікнуў: "Ты – Госпад і Бог мой, які паланіў пекла!"<br>
<br>
<em><font color="#d00505">Тры песьні з мінеі.</font></em><br>
<br>
<strong>Слава... цяпер...</strong><br>
<br>
<em><font color="#d00505">(Тон 4)</font></em> Слаўны цуд! Няверства нарадзіла непахісную веру. Тамаш сказаў: "Не паверу, пакуль не пабачу!" Дакрануўшыся да боку Ўцелаўлёнага, ён праславіў Яго як Сына Божага, бо пазнаў у Ім Таго, хто целам пацярпеў. Ён вызнаў Яго як уваскрослага Бога і ўсклікнуў узрушаным голасам: "Госпад мой і Бог мой. Слава Табе!"<br>
<br>
<br>
<strong><font color="#d00505">Вершапесьні</font></strong><br>
<br>
<em><font color="#d00505">(Тон 1)</font></em> Мукамі Тваімі, Хрысьце, мы ад мукаў вызваліліся, і ўваскрасеньнем Тваім мы сталіся свабоднымі ад тленнасьці. Госпадзе, слава Табе!<br>
<br>
Апостальскае велічнае навучаньне, Сьвятым Духам натхнёнае, мярзотныя ахвяры бесаў адмяніла і прапаведаваньнем адзінага Госпада выбавіла народы ад ідальскай спакусы і навучыла пакланяцца Тройцы адзінасутнай.<br>
<br>
Усяхвальныя мучанікі, вас зямля не магла ўтрымаць, а неба, адчыніўшы райскія дзьверы, прыняла вас, і вы, увайшоўшы, спажываеце ў асалоду з дрэва жыцьця. Маліце Хрыста даць душам нашым супакой і веліч зьмілаваньня.<br>
<br>
<strong>Слава... цяпер...</strong><br>
<br>
<em><font color="#d00505">(Тон 4)</font></em> Слаўны цуд! Сена дакранулася да агню і засталося цэлым! Тамаш уклаў руку ў рэбры Ісуса Хрыста-Бога, быццам у вагонь, і не згарэў, але, усхваляваны, перамяніў няверства на веру непахісную і ўсклікнуў з глыбіні душы: "Ты мой Уладар і Бог, які ўваскрос з мёртвых. Слава Табе!"<br>
<br>
<br>
<strong><font color="#d00505">Адпушчальныя трапары</font></strong><br>
<br>
<em><font color="#d00505">Трапар сьвятога дня.</font></em><br>
<br>
<strong>Слава... цяпер...</strong><br>
<br>
<font color="#d00505"><strong>Трапар сьвята</strong> <em>(тон 7).</em></font> Хоць магіла была запячатаная, Ты, Хрысьце Божа, зазьзяў з магілы; і хоць дзьверы былі зачыненыя, Ты, Уваскрасеньне ўсіх, прыйшоў і стаў сярод вучняў Тваіх, абнаўляючы ў нас праз іх дух правы ў вялікай міласэрнасьці Тваёй.