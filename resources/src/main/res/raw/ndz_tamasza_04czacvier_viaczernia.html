<!DOCTYPE HTML><strong><font color="#d00505">Чацьвер</font></strong><br>
<font color="#d00505"><strong><strong><font color="#d00505">пасьля Нядзелі Тамаша ўвечары</font><br>
<br>
<font color="#d00505">ВЯЧЭРНЯ</font></strong></strong></font><br>
<br>
<em><font color="#d00505">На</font> <strong><font color="#d00505">«Госпадзе, Цябе клічу...»:</font></strong></em><br>
<br>
<font color="#d00505"><em>(Тон 1)</em></font> Апранутыя ў вопратку праведнасьці, бялейшую за сьнег, будзем цешыцца ў гэты дзень Пасхі, у які Хрыстос, Сонца Справядлівасьці, зазьзяў з мёртвых і асьвятліў усіх нас нятленнасьцю.<br>
<br>
Сапраўды гэты дзень, што Госпад стварыў, – сьвята сьвятаў. У гэты дзень узрадуемся ўсе душою, як пяе Давід, бо пры зачыненых дзьвярох Хрыстос дараваў супакой вучням сваім.<br>
<br>
Збавенным было няверства Тамаша: ён дакрануўся дапытлівай рукою да ранаў на руках і нагах Збавіцеля і даў сьвету доказ уваскрасеньня з цемры апраметнай Слова Богачалавека.<br>
<br>
<font color="#d00505"><em>Тры песьні з мінэі.</em></font><br>
<br>
<strong>Слава... цяпер...</strong><br>
<br>
<font color="#d00505"><em>(Тон 2)</em></font> Пры зачыненых дзьвярох стаў Ісус сярод вучняў і даў ім мужнасьць і супакой. Ён сказаў Тамашу: «Чаму ня верыш, што Я ўваскрос з мёртвых? Дай руку тваю і ўкладзі яе ў Мой бок, каб праз няверства тваё ўсе дазналіся пра Мае цярпеньні і ўваскрасеньне, і каб з табою ўсклікнулі: «Госпад мой і Бог мой, слава Табе!»<br>
<br>
<br>
<font color="#d00505"><strong>Вершапесьні</strong><br>
<br>
<em>(Тон 1)</em></font> Крыж пачэсны Збавіцеля – непарушная сьцяна для нас усіх, бо, спадзеючыся на яго, атрымліваем збаўленьне.<br>
<br>
Вячэрнія нашы малітвы прымі, сьвяты Госпадзе, і дай нам адпушчэньне грахоў, бо Ты адзіны, які паказаў сьвету ўваскрасеньне.<br>
<br>
Малітвамі ўсіх сьвятых і Багародзіцы, даруй нам, Госпадзе, мір Твой і зьмілуйся над намі, бо Ты адзіны добры.<br>
<br>
<strong>Слава... цяпер...</strong><br>
<br>
<font color="#d00505"><em>(Тон 8)</em></font> «Дакраніся, Тамаш, да Майго боку – кажа Хрыстос, – і агледзь раны ад цьвікоў: вераю дасьледуй і будзь верным, а не няверным». Тамаш дакрануўся да Ўладара і голасна ўсклікнуў: «Ты, Добрасардэчны, – мой Бог і Госпад. Слава Табе!»<br>
<br>
<br>
<font color="#d00505"><strong>Адпушчальныя трапары</strong><br>
<br>
<em>Трапар сьвятога дня.</em></font><br>
<br>
<strong>Слава... цяпер...<br>
<br>
<font color="#d00505">Трапар сьвята</font></strong> <em><font color="#d00505">(тон 7).</font></em> Хоць магіла была запячатаная, Ты, Хрысьце Божа, зазьзяў з магілы; і хоць дзьверы былі зачыненыя, Ты, Уваскрасеньне ўсіх, прыйшоў і стаў сярод вучняў Тваіх, абнаўляючы ў нас праз іх дух правы ў вялікай міласэрнасьці Тваёй.