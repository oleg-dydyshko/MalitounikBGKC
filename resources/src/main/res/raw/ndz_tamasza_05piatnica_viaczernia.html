<!DOCTYPE HTML><strong><font color="#d00505">Пятніца</font></strong><br>
<font color="#d00505"><strong><strong><font color="#d00505">пасьля Нядзелі Тамаша ўвечары</font><br>
<br>
<font color="#d00505">ВЯЧЭРНЯ</font></strong></strong></font><br>
<br>
<em><font color="#d00505">На</font> <strong><font color="#d00505">«Госпадзе, Цябе клічу...»:</font></strong></em><br>
<br>
<font color="#d00505"><em>Першыя тры песьні з Нядзелі Тамаша:<br>
<br>
(Тон 1)</em></font> Пасьля таго, як Ты, Хрысьце Жыцьцядаўца, устаў з мёртвых, не парушыўшы магільных пячацяў, Ты прыйшоў да апосталаў Тваіх, хоць дзьверы былі зачыненыя, і ўсьцешыў іх дарам Духа Твайго праведнага ў вялікай міласэрнасьці Тваёй.<br>
<br>
Тамаш Блізьнюк ня быў прысутны, калі Ты, Госпадзе, зьявіўся вучням. Ён не паверыў Твайму ўваскрасеньню, і тым, што бачылі, сказаў: «Пакуль не ўкладу пальца майго ў Ягоны бок і ў раны ад цьвікоў, не паверу, што Ён устаў».<br>
<br>
«Дакраніся да Мяне, калі жадаеш – Хрыстос сказаў Тамашу, – укладзі руку тваю і пераканайся, што маю косьці і цела, і ня будзь няверным, але вер, як іншыя». А ён тады ўсклікнуў: «Ты – Бог мой і Госпад мой. Слава ўваскрасеньню Твайму!»<br>
<br>
<em><font color="#d00505">(Тон 1)</font></em> Дзьверы, дзе сабраліся вучні, былі зачыненыя, калі Ты, Усемагутны Ісусе, Божа наш, неспадзявана стаў сярод іх і сказаў: «Мір вам». І напоўніліся яны Духам Сьвятым. Ты загадаў ім заставацца ў Ерусаліме, пакуль не атрымаюць сілы з вышыні. Дзеля гэтага славім Цябе і пяем: «Прасьвятленьне, уваскрасеньне і супакой наш, слава Табе!»<br>
<br>
На восьмы дзень пасьля ўваскрасеньня Твайго, Госпадзе, Ты зьявіўся сабраным вучням Тваім і сказаў: «Мір вам». Вучню, які раней не паверыў, Ты паказаў Свае ўсячыстыя рукі і ўсячысты бок. Упэўніўшыся, той усклікнуў: «Госпад мой і Бог мой, слава Табе!»<br>
<br>
Калі Ты, Хрысьце, увайшоў праз зачыненыя дзьверы, Тамаш, празваны Блізьнюком, ня быў з іншымі вучнямі і таму не паверыў, калі яму пра гэта сказалі. Каб перамяніць ягонае няверства на веру, Ты, Міласэрны, дазволіў яму дакрануцца да ўсячыстага боку Твайго і да ранаў на руках і нагах. Уклаўшы руку сваю ў раны Твае, ён упэўніўся, што Ты ня прывід і не звычайны чалавек і, вызнаўшы Цябе як Бога, усклікнуў: «Госпад мой і Бог мой, слава Табе!»<br>
<br>
<em><font color="#d00505">Тры песьні з мінэі.</font></em><br>
<br>
<strong>Слава...</strong><br>
<br>
<em><font color="#d00505">(Тон 6)</font></em> Хоць дзьверы былі зачыненыя, Ты, Хрысьце, прыйшоў да вучняў Тваіх. Тамаш тады ня быў разам з імі, і таму ён, прыйшоўшы, сказаў: «Не паверу, пакуль не пабачу Ўладара, і не дакрануся да Ягонага боку, з якога пацякла кроў і вада хросту; і ранаў, якія вылечылі чалавека ад вялікай раны граху, і не пераканаюся, што Ён – ня дух, але мае цела і косьці». Госпадзе, які перамог сьмерць і Тамаша да веры прывёў, слава Табе!<br>
<br>
<strong>Цяпер...</strong><br>
<br>
<em><font color="#d00505">Дагматык (тон 1).</font></em> Сусьветную славу, што ад людзей нарадзілася і Ўладара нарадзіла, Дзьверы нябесныя, усхвалім Марыю Дзеву, анёлаў песьню і верных красу. Яна, стаўшыся небам і Боскім хорамам, зьнішчыла сьцяну варожасьці, устанавіла мір і адчыніла Валадарства. Умацаваныя Ёю ў веры, мы знайшлі абаронцу ў Госпадзе, які нарадзіўся ад Яе. Дык сьмела, людзі Божыя, будзьце добрай думкі, бо Ён як усемагутны ворагаў перамог.<br>
<br>
<br>
<strong><font color="#d00505">Вершапесьні</font></strong><br>
<br>
<em><font color="#d00505">(Тон 1)</font></em> Вячэрнія нашы малітвы прымі, сьвяты Госпадзе, і дай нам адпушчэньне грахоў, бо Ты адзіны, які паказаў сьвету ўваскрасеньне.<br>
<br>
<em><font color="#d00505">Верш.</font></em> Госпад пануе, Ён апрануўся ў красу. Апрануўся Госпад у сілу і падперазаўся.<br>
<br>
Абыдзіце, людзі, Сыён і абдыміце яго, і аддайце славу Таму, хто ў ім з мёртвых уваскрос, бо Ён Бог наш, які выбавіў нас ад беззаконьняў нашых.<br>
<br>
<em><font color="#d00505">Верш.</font></em> Ён умацаваў сусьвет, што не зварухнецца.<br>
<br>
Прыйдзіце, людзі, усхвалім у песьнях Хрыста і паклонімся Яму, славячы Ягонае з мёртвых уваскрасеньне, бо Ён Бог наш, які выбавіў нас ад варожай маны.<br>
<br>
<em><font color="#d00505">Верш.</font></em> Дому Твайму належыцца сьвятасьць, Госпадзе, праз усе дні.<br>
<br>
Мукамі Тваімі, Хрысьце, мы ад мук вызваліліся, і ўваскрасеньнем Тваім мы сталіся свабоднымі ад тленнасьці. Госпадзе, слава Табе!<br>
<br>
<strong>Слава... цяпер...</strong><br>
<br>
<em><font color="#d00505">(Тон 5)</font></em> Вялікае і бяспрыкладнае багацьце міласэрнасьці Тваёй, Чалавекалюбча! Ты паказаў Тваю доўгацярплівасьць, калі мучыцелі Твае білі Цябе па твары, вучань дакрануўся да Цябе, а недаверкі выпытвалі Цябе, як гэта Ты прыняў цела і як, Сам бязгрэшны, быў укрыжаваны. Настаў нас на розум, як некалі Тамаша, каб нам усклікнуць: «Госпад мой і Бог мой! Слава Табе!»<br>
<br>
<br>
<strong><font color="#d00505">Адпушчальны трапар</font></strong><br>
<br>
<font color="#d00505"><strong>Трапар сьвята</strong> <em>(тон 7)</em>.</font> Хоць магіла была запячатаная, Ты, Хрысьце Божа, зазьзяў з магілы; і хоць дзьверы былі зачыненыя, Ты, Уваскрасеньне ўсіх, прыйшоў і стаў сярод вучняў Тваіх, абнаўляючы ў нас праз іх дух правы ў вялікай міласэрнасьці Тваёй.