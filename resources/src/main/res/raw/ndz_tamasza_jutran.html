<!DOCTYPE HTML><strong><font color="#d00505">НЯДЗЕЛЯ ТАМАША (АНТЫПАСХА)<br>
<br>
ЮТРАНЬ<br>
<br>
Трапар</font></strong> <em><font color="#d00505">(тон 7)</font></em><font color="#d00505">.</font> Хоць магіла была запячатаная, Ты, Хрысьце Божа, зазьзяў з магілы; і хоць дзьверы былі зачыненыя, Ты, Уваскрасеньне ўсіх, прыйшоў і стаў сярод вучняў Тваіх, абнаўляючы ў нас праз іх дух правы ў вялікай міласэрнасьці Тваёй. <em><font style="color:#CC0000;">(Тройчы)</font></em><br>
<br>
<font color="#d00505"><strong>Першая сядальная песьня</strong> <em>(тон 1).</em></font> Да вучняў, якія ў страху перад габрэямі сабраліся на Сыёне, Ты, Добры, прыйшоў праз зачыненыя дзьверы і прынёс ім радасьць. Ты паказаў ім Твае рукі і бок і сказаў вучню, які ня паверыў: “Працягні руку тваю, дакраніся і пераканайся, што гэта Я, які за цябе пацярпеў”. <em><font color="#d00505">(Двойчы)</font></em><br>
<br>
<font color="#d00505"><strong>Другая сядальная песьня</strong> <em>(тон 1).</em></font> Хоць дзьверы былі зачыненыя, Ты, Жыцьцё ўсіх, Хрысьце, стаў сярод вучняў Тваіх, паказаў ім Твае рукі, ногі і бок і ўмацаваў іх у веры Твайго ўваскрасеньня. Але Тамаш, які ня быў з імі, сказаў: “Калі не пабачу Яго, не паверу таму, што кажаце”. <font color="#d00505"><em>(Двойчы)</em><br>
<br>
<strong>Сядальная песьня пасьля паліелею</strong> <em>(тон 1)</em>.</font> “Бачыш, Тамаш, мой бок і раны ад цьвікоў, дык чаму ня верыш?” – сказаў Госпад, калі паказаўся апосталам пасьля свайго ўваскрасеньня. І Тамаш уверыў і ўсклікнуў Творцу: “Ты мой Бог і Госпад!”<br>
<br>
<strong><font color="#d00505">Узыходныя песьні: </font></strong><em><font color="#d00505">Першы антыфон 4-га тону.</font></em><br>
<br>
<strong><font color="#d00505">Пракімен.</font></strong> Хвалі, Ерусаліме, Госпада; слаў Бога твайго, Сыёне.<br>
<br>
<font color="#d00505"><em>Верш.</em></font> Бо ён умацаваў асновы варотаў тваіх, і блаславіў у табе сыноў тваіх.<br>
<br>
<strong>Чытаньне сьвятога Евангельля паводле Мацьвея</strong><br>
<br>
У той час адзінаццаць вучняў пайшлі ў Галілею на гару, куды сказаў ім Ісус. І, убачыўшы Яго, пакланіліся Яму, а іншыя ўсумніліся. Тады Ісус падышоў і зьвярнуўся да іх з наступнымі словамі: “Дадзеная мне ўся ўлада на небе і зямлі. Дык ідзіце, навучайце ўсе народы, хрысьцячы іх у імя Айца, і Сына, і Сьвятога Духа, і вучыце іх захоўваць усё, што Я сказаў вам. І вось Я з вамі праз усе дні аж да сканчэньня сьвету. Амін”. <em>(Мц 28.16-20)</em><br>
<br>
<strong><font color="#d00505">Пасьля Евангельля:</font></strong> <font color="#d00505"><em><strong>“Убачыўшы ўваскрасеньне Хрыстова...”</strong> і ўсё, як у нядзелю.</em><br>
<br>
<br>
<strong>Канон </strong><em>(тон 1)</em><br>
<br>
<strong>Песьня 1</strong><br>
<br>
<em>Ірмас</em>.</font> Усе народы, сьпявайце пераможную песьню Таму, хто вызваліў Ізраіля з фараонавай няволі, бо Ён праславіўся.<br>
<br>
Сёньня вясна нашых душаў, бо Хрыстос устаў, быццам сонца, з магілы на трэці дзень і разагнаў зіму грахоў. Дык пяем Яму, бо Ён праславіўся.<br>
<br>
Сёньняшняе сьвята – верны спадарожнік сьветлага Сьвята ўсіх Сьвятаў. Яно цешыць новы выбраны народ царкоўны, які няспынна славіць у песьнях уваскрослага Хрыста.<br>
<br>
Ні вароты пякельныя, ні пячаці магільныя, ні зачыненыя дзьверы не змаглі ўтрымаць Цябе, Госпадзе. Уваскросшы, Ты стаў сярод прыяцеляў Тваіх і даў ім супакой, што пераўзыходзіць усякае разуменьне.<br>
<br>
<em><font color="#d00505">Катавасія:</font></em> Уваскрасеньня дзень! Прасьвятлімся, людзі: Пасха Гасподняя, Пасха! Бо вось ад сьмерці да жыцьця і ад зямлі на неба Хрыстос Бог перавёў нас, якія пяём песьню перамогі.<br>
<br>
<font color="#d00505"><strong>Песьня 3</strong><br>
<br>
<em>Ірмас.</em></font> Умацуй мяне, Хрысьце, на непахіснай скале запаветаў Тваіх і прасьвятлі зьзяньнем твару Твайго, бо ніхто не сьвяты апроч Цябе, Чалавекалюбча.<br>
<br>
Ты, Хрысьце, абнавіў нас Крыжом Тваім і, даўшы нятленнасьць замест тленнасьці, загадаў жыць новым жыцьцём.<br>
<br>
Замкнёны ў магіле, абмежаваны целам, Ты, бясконцы і ўсемагутны Хрысьце, уваскрос і праз зачыненыя дзьверы прыйшоў да вучняў Тваіх.<br>
<br>
Ты захаваў раны, якія Ты атрымаў дзеля нас, і паказаў іх вучням Тваім, як доказ Твайго слаўнага ўваскрасеньня.<br>
<br>
<em><font color="#d00505">Катавасія.</font></em> Хадзеце, будзем піць пітво новае, не з каменя бясплоднага цудам атрыманае, але тое, што б'е жывой крыніцай з магілы Хрыста, які нас умацоўвае.<br>
<br>
<font color="#d00505"><strong>Гіпакоі</strong> <em>(тон 2).</em></font> Ты, Збавіцелю, прыйшоў да Тваіх вучняў і даў ім жыцьцё. Прыйдзі таксама да нас і збаў нас.<br>
<br>
<font color="#d00505"><strong>Песьня 4</strong><br>
<br>
<em>Ірмас.</em></font> Вялікая тайна провіду Твайго, Хрысьце! Авакум прадбачыў яго ў божым відзеньні і ўсклікнуў: "Ты прыйшоў для збаўленьня людзей Тваіх, Чалавекалюбча!"<br>
<br>
Пакаштаваўшы жоўці, Хрыстос аздаравіў нашу ранейшую няўстрыманасьць. Цяпер Ён дае праайцу (Адаму), быццам соты мёду, слодыч прасьвятленьня і еднасьці з сабою.<br>
<br>
Ты, Чалавекалюбча, цешышся, калі шукаюць Цябе: Дзеля гэтага Ты паказаў Тамашу, які сумняваўся, Твой бок, і такім чынам умацаваў у сьвеце веру ў Тваё, Хрысьце, уваскрасеньне на трэці дзень.<br>
<br>
Зачарпнуўшы з Твайго, Дабрачынца, прабітага кап'ём боку невычэрпнае багацьце Боскае мудрасьці, Тамаш напоўніў увесь сьвет разуменьнем.<br>
<br>
Хвалім твой, Тамашу, блаславёны язык, якім ты, першы з усіх, набожна аб'явіў усім Жыцьцядаўца Ісуса, Бога і Госпада, пасьля таго, як ты дакрануўся да Яго.<br>
<br>
<em><font color="#d00505">Катавасія.</font></em> На боскай варце Богам натхнёны Авакум хай стане разам з намі і пакажа анёла прамяністага, які нам ясна кажа: Сёньня збаўленьне сьвету, бо ўваскрос Хрыстос усемагутны.<br>
<br>
<font color="#d00505"><strong>Песьня 5</strong><br>
<br>
<em>Ірмас.</em></font> Сярод ночы славім Цябе, суспрадвечны з Айцом Хрысьце і Збавіцелю душаў нашых. Дай супакой сьвету, Чалавекалюбча.<br>
<br>
Зьявіўшыся сярод зьнявераных вучняў Тваіх, Ты, Збавіцелю, суняў іхні сум і ўваскрасеньнем Тваім напоўніў іх радасьцю.<br>
<br>
Сапраўды сьмелы ўчынак годнага пахвалы Тамаша! Ён не збаяўся дакрануцца да боку, які гарэў Боскім полымем.<br>
<br>
У Тваёй мудрасьці Ты, Хрысьце, няверства Тамаша зрабіў крыніцаю веры. Ты чыніш усё для нашага дабра, Чалавекалюбча.<br>
<br>
<em><font color="#d00505">Катавасія.</font></em> Устанем рана да сьвітаньня і, замест духмянасьцяў, песьню Ўладару прынясем, і ўбачым Хрыста, Сонца справядлівасьці, што асьвятляе ўсім жыцьцё.<br>
<br>
<font color="#d00505"><strong>Песьня 6</strong><br>
<br>
<em>Ірмас.</em></font> Ты, Чалавекалюбча, збавіў прарока Твайго з нутра кіта: уздымі і мяне з бездані правінаў, малюся Табе.<br>
<br>
Ты, Уладару, ня даў Тамашу патануць у твані няверства, але працягнуў яму рукі Свае, каб ён мог агледзець іх.<br>
<br>
Госпад сказаў Тамашу: “Дакраніся да мяне і пераканайся, што Я сапраўды той самы і маю цела і косьці”.<br>
<br>
Тамаш, які ня быў прысутны, калі Ты першы раз зьявіўся вучням, дакрануўся да Твайго боку і, паверыўшы, вызнаў Цябе як нашага Збавіцеля.<br>
<br>
<em><font color="#d00505">Катавасія.</font></em> Ты, Хрысьце, зышоў у глыбіні падземныя і разьбіў вечныя путы, што трымалі вязьняў, і на трэці дзень, быццам Ёна з нутра кіта, устаў з магілы.<br>
<br>
<font color="#d00505"><strong>Кандак</strong> <em>(тон 8).</em></font> Дапытліваю рукою Тамаш дакрануўся да жыцьцядайнага боку Твайго, Хрысьце Божа, калі Ты ўвайшоў праз зачыненыя дзьверы, і разам з іншымі апосталамі ўсклікнуў Табе: “Ты – Госпад мой і Бог мой!”<br>
<br>
<em><font color="#d00505">Ікас.</font></em> Хто захаваў непашкоджанай руку вучня, калі Той уклаў яе ў вогненны бок Збавіцеля? Хто даў яму сьмеласьць дакрануцца да палымянай косьці? Несумненна, той бок, да якога ён дакрануўся, даў сілу тленнай руцэ дакрануцца да Таго, хто мукамі сваімі скалануў неба і зямлю. Гэтая ласка была дадзеная Тамашу, каб ён, дакрануўшыся да Хрыста, мог усклікнуць: “Ты – Госпад мой і Бог мой!”<br>
<br>
<font color="#d00505"><strong>Песьня 7</strong><br>
<br>
<em>Ірмас.</em></font> Шматлікія музычныя прылады клікалі людзей пакланіцца ідалу. Але нашчадкі Давіда, як некалі іхнія айцы, засьпявалі Сыёнскую песьню і супрацівіліся загаду мучыцеля. Яны перамянілі полымя на расу, усклікнуўшы: “Божа айцоў і наш, блаславёны Ты!”<br>
<br>
У гэты сьветлы дзень, першы з усіх сьветлых дзён Гасподніх, належыцца людзям Божым радавацца; бо ў ім ёсьць знак вечнасьці і вобраз будучага веку. Усяхвальны Божа айцоў і наш, блаславёны Ты!<br>
<br>
Тамаш Блізьнюк паказаў незвычайную сьмеласьць і праз сваё няверства ўзбагаціў нас ласкаю веры. Ён разьвеяў туман няведаньня па ўсім сьвеце, і сабе падрыхтаваў вянец, усклікнуўшы: “Ты – Госпад мой”. Усяхвальны Божа айцоў і наш, блаславёны Ты!<br>
<br>
Не дарма Тамаш быў адсутны і не хацеў паверыць ва ўваскрасеньне Тваё, Хрысьце: ён жадаў даць неабвержны доказ для ўсіх людзей. Вось чаму ён умацаваў веру ўсіх нас няверствам сваім, калі ўсклікнуў: “Ты – Госпад мой”. Усяхвальны Божа айцоў і наш, блаславёны Ты!<br>
<br>
Калі Тамаш уклаў са страхам і трапятаньнем руку сваю ў Твой жыцьцядайны бок, Хрысьце Збавіцелю, ён адчуў дзеяньне дзьвюх нязьлітных прыродаў, зьеднаных у Табе, і ўсклікнуў з вераю: “Ты – Госпад мой”. Усяслаўны Божа айцоў і наш, блаславёны Ты!<br>
<br>
<font color="#d00505"><em>Катавасія.</em></font> Той, хто выбавіў юнакоў з агню, стаўшыся чалавекам, церпіць мукі, як сьмяротны, і цярпеньнем сваім сьмяротнае апранае ў красу несьмяротнасьці – адзіны найблаславёны Бог Айцоў і ўсемагутны.<br>
<br>
<font color="#d00505"><strong>Песьня 8</strong><br>
<br>
<em>Ірмас.</em></font> Госпада, які зышоў у вогненную печ да юнакоў у выглядзе анёла і захаваў іх някранутымі, слаўце і ўзьвялічвайце праз усе вякі.<br>
<br>
Хоць Тамаш жадаў моцна бачыць Цябе, ён спачатку не паверыў; пераканаўшыся, ён назваў Богам і Госпадам Цябе, Уладару, якога мы ўзьвялічваем праз усе вякі.<br>
<br>
Госпада, які сьцярпеў няверства Тамаша, паказаў яму свой бок і дазволіў дакрануцца да Сябе, слаўце і ўзьвялічвайце праз усе вякі.<br>
<br>
Вялікі скарб, што быў схаваны, Тамаш адкрыў нам, калі натхнёна вызнаў Ягонае Боства, усклікнуўшы: “Слаўце і ўзьвялічвайце Хрыста праз усе вякі”.<br>
<br>
<em><font color="#d00505">Катавасія.</font></em> Гэты асаблівы і сьвяты дзень, адзіны з усіх суботаў, уладарны і Гасподні, сьвята над сьвятамі і ўрачыстасьць над урачыстасьцямі: у гэты дзень бласлаўляем Хрыста на ўсе вякі.<br>
<br>
<font color="#d00505"><strong><em>“Больш годную пашаны...”</em></strong><em> не сьпяваецца.</em><br>
<br>
<strong>Песьня 9</strong><br>
<br>
<em>Ірмас.</em></font> Сьветач ясны, Маці Божую, цудоўную славу, вышэйшую за ўсе стварэньні, у песьнях узьвялічым.<br>
<br>
<font color="#d00505"><em>Прысьпеў.</em></font> Слава Табе, Божа наш, слава Табе.<br>
<br>
Узьвялічваем у песьнях, Хрысьце, Твой дзень, поўны сьветлай ласкі, бо ў ім Ты зьявіўся Тваім вучням ува ўсёй красе Тваёй.<br>
<br>
Узьвялічваем Цябе, які дазволіў дакрануцца тленнай руцэ да боку Твайго і не спаліў яе агнём Боскасьці Тваёй.<br>
<br>
Мы ня бачылі на свае вочы, калі Ты, Хрысьце, уваскрос як Бог з магілы, але ўсім сэрцам верым Табе і ў песьнях узьвялічваем Цябе.<br>
<br>
<font color="#d00505"><em>Катавасія.</em></font> Сьвяціся, сьвяціся, Новы Ерусаліме, бо слава Гасподняя зазьзяла над табой. Радуйся сёньня і весяліся, Сыёне. Ты ж, Чыстая, красуйся, Багародзіца, бо Той, каго Ты нарадзіла, з мёртвых устаў.<br>
<br>
<font color="#d00505"><strong>Экзапастыляр</strong> <em>(тон 1).</em></font> Дакрануўшыся да раны ў боку Маім, ня будзь, Тамаш, няверным, бо за цябе Я быў паранены. Будзь адной думкі з іншымі вучнямі і прапаведуй Мяне як Жывога Бога. <em><font color="#d00505">(Двойчы)</font></em><br>
<br>
<strong>Слава... цяпер...</strong><br>
<br>
Сёньня вясна пахам сваім напаўняе ўсё, і новае стварэньне радуецца; сёньня замкі варотаў няверства адчыняюцца, і Тамаш кліча: “Ты Госпад і Бог мой!”<br>
<br>
<strong><font color="#d00505">Пахвальныя псалмы</font></strong><br>
<br>
<em><font color="#d00505">(Тон 1)</font></em> Пасьля Твайго, Жыцьцядаўца, страшнага з мёртвых устаньня, не парушыўшы магільных пячацяў, Ты, Хрысьце, прыйшоў да апосталаў Тваіх, хоць дзьверы былі зачыненыя, і ўсьцешыў іх дарам Духа Твайго праведнага ў вялікай міласэрнасьці Тваёй. <em><font color="#d00505">(Двойчы)</font></em><br>
<br>
Тамаш Блізьнюк ня быў прысутны, калі Ты, Госпадзе, зьявіўся вучням. Ён не паверыў Твайму ўваскрасеньню, і тым, што бачылі, сказаў: "Пакуль не ўкладу пальца майго ў Ягоны бок і ў раны ад цьвікоў, не паверу, што Ён устаў".<br>
<br>
“Дакраніся да Мяне, калі жадаеш – Хрыстос сказаў Тамашу, – укладзі руку тваю і пераканайся, што маю косьці і зямное цела, і ня будзь няверным, але вер, як іншыя”. А ён тады ўсклікнуў: “Ты – Бог мой і Госпад мой, слава ўваскрасеньню Твайму!”<br>
<br>
<strong>Слава...</strong><br>
<br>
<em><font color="#d00505">(Тон 6)</font></em> Праз восем дзён пасьля ўваскрасеньня Твайго, Ты, Ісусе Ўладару, Адзінароднае Слова Айца, зьявіўся вучням Тваім пры зачыненых дзьвярах, даючы ім Твой супакой, і нявернаму вучню сказаў: “Хадзі і дакраніся да рук і ног Маіх і да майго нятленнага боку”. І ён паверыў і ўсклікнуў: “Ты Госпад і Бог мой. Слава Табе!”<br>
<br>
<strong>Цяпер...</strong><br>
<br>
<font color="#d00505"><strong><em>“Найблаславёная Ты...”</em></strong><br>
<br>
<em>Пасьля <strong>Вялікага ўслаўленьня:</strong></em><br>
<br>
<strong>Трапар</strong> <em>(тон 7).</em></font> Хоць магіла была запячатаная, Ты, Хрысьце Божа, зазьзяў з магілы; і хоць дзьверы былі зачыненыя, Ты, Уваскрасеньне ўсіх, прыйшоў і стаў сярод вучняў Тваіх, абнаўляючы ў нас праз іх дух правы ў вялікай міласэрнасьці Тваёй.