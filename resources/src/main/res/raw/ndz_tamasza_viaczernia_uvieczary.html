<!DOCTYPE HTML><strong><font color="#d00505">НЯДЗЕЛЯ ТАМАША ЎВЕЧАРЫ</font></strong><br>
<br>
<em><font color="#d00505">На «</font></em><strong><em><font color="#d00505">Госпадзе, Цябе клічу...</font></em></strong><em><font color="#d00505">» (6 песьняў):<br>
<br>
(Тон 1)</font></em> Пасьля таго, як Ты, Хрысьце Жыцьцядаўца, устаў з мёртвых, не парушыўшы магільных пячацяў, Ты прыйшоў да апосталаў Тваіх, хоць дзьверы былі зачыненыя, і ўсьцешыў іх дарам Духа Твайго праведнага ў вялікай міласэрнасьці Тваёй.<br>
<br>
Тамаш Блізьнюк ня быў прысутны, калі Ты, Госпадзе, зьявіўся вучням. Ён не паверыў Твайму ўваскрасеньню, і тым, што бачылі, сказаў: «Пакуль не ўкладу пальца майго ў Ягоны бок і ў раны ад цьвікоў, не паверу, што Ён устаў».<br>
<br>
«Дакраніся да Мяне, калі жадаеш – Хрыстос сказаў Тамашу, – укладзі руку тваю і пераканайся, што маю косьці і цела, і ня будзь няверным, але вер, як іншыя». А ён тады ўсклікнуў: «Ты – Бог мой і Госпад мой. Слава ўваскрасеньню Твайму!»<br>
<br>
<font color="#d00505"><em>Тры песьні з мінэі.</em></font><br>
<br>
<strong>Слава... цяпер...</strong><br>
<br>
<em><font color="#d00505">(Тон 1)</font></em> Дзьверы, дзе сабраліся вучні, былі зачыненыя, калі Ты, Усемагутны Ісусе, Божа наш, неспадзявана стаў сярод іх і сказаў: «Мір вам». І напоўніліся яны Духам Сьвятым. Ты загадаў ім заставацца ў Ерусаліме, пакуль ня атрымаюць сілы з вышыні. Дзеля гэтага славім Цябе і пяем: «Прасьвятленьне, уваскрасеньне і супакой наш, слава Табе!»<br>
<br>
<br>
<font color="#d00505"><strong>Вялікі пракімен</strong> <em>(Пс 76.14, 15, 11, 12)</em>.</font> Які бог роўны веліччу Богу нашаму? Ты – Бог, што чыніш цуды.<br>
<br>
<font color="#d00505"><em>Верш 1.</em></font> Ты паказаў сярод людзей сілу Тваю.<br>
<br>
<font color="#d00505"><em>Верш 2.</em></font> Я сказаў: Цяпер зразумеў я, што гэта зьмена волі Ўсявышняга.<br>
<br>
<font color="#d00505"><em>Верш 3.</em></font> Я прыгадаў усё, што Бог учыніў, ад пачатку прыгадаў цуды Твае.<br>
<br>
<br>
<strong><font color="#d00505">Вершапесьні</font></strong><br>
<br>
<font color="#d00505"><em>(Тон 1)</em></font> Вячэрнія нашы малітвы прымі, сьвяты Госпадзе, і дай нам адпушчэньне грахоў, бо Ты адзіны, што даеш сьвету адпушчэньне.<br>
<br>
<font color="#d00505"><em>Верш.</em></font> Я ўзьнёс вочы мае... <font color="#d00505"><em>(Гл. парадак штодзённай вячэрні)</em></font><br>
<br>
Быццам бездань марская, безьліч маіх бясчынстваў, Збавіцелю, і я таплюся ў грахох, але Ты, Божа, як некалі Пятру, працягні збавенную руку Тваю і збаў мяне.<br>
<br>
<font color="#d00505"><em>Верш.</em></font> Зьмілуйся над намі...<br>
<br>
Малітвамі ўсіх сьвятых і Багародзіцы, даруй нам, Госпадзе, мір Твой і зьмілуйся над намі, бо Ты адзіны Добры.<br>
<br>
<strong>Слава... цяпер...</strong><br>
<br>
На восьмы дзень пасьля ўваскрасеньня Твайго, Госпадзе, Ты зьявіўся сабраным вучням Тваім і сказаў: «Мір вам». Вучню, які раней не паверыў, Ты паказаў Свае ўсячыстыя рукі і бок. Упэўніўшыся, той усклікнуў: «Госпад мой і Бог мой. Слава Табе!»<br>
<br>
<br>
<font color="#d00505"><strong>Адпушчальныя трапары</strong><br>
<br>
<em>Трапар сьвятога дня.</em></font><br>
<br>
<strong>Слава... цяпер...<br>
<br>
<font color="#d00505">Трапар сьвята</font></strong> <em><font color="#d00505">(тон 7).</font></em> Хоць магіла была запячатаная, Ты, Хрысьце Божа, зазьзяў з магілы; і хоць дзьверы былі зачыненыя, Ты, Уваскрасеньне ўсіх, прыйшоў і стаў сярод вучняў Тваіх, абнаўляючы ў нас праз іх дух правы ў вялікай міласэрнасьці Тваёй.