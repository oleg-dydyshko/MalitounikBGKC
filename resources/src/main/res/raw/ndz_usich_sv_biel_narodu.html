<!DOCTYPE HTML><strong><font color="#d00505">НЯДЗЕЛЯ ЎСІХ СВЯТЫХ БЕЛАРУСКАГА НАРОДУ</font></strong><br>
<br>
<font color="#d00505">БОСКАЯ ЛІТУРГІЯ а 12-й гадзіне.<br>
<br>
<br>
<strong>Трапары і кандакі падчас Боскай Літургіі:<br>
<br>
ТРАПАР</strong> нядзельны (тон 8)</font>: <br>
<br>
Ты зышоў з вышыні, Міласэрны, <br>
пахаванне прыняў трохдзённае, <br>
каб нас вызваліць ад цярпенняў: <br>
Жыццё наша і Ўваскрасенне, <br>
Госпадзе, слава Табе.<br>
<br>
<strong><font color="#d00505">ТРАПАР</font></strong><font color="#d00505"> усім святым (тон 4):</font><br>
<br>
Быццам у пурпуру і кужаль, <br>
Царква Твая аздобілася крывёю тых, <br>
што ва ўсім свеце былі сведкамі Табе, Хрысце Божа, <br>
і праз іх моліць Цябе: <br>
Даброты Твае людзям Тваім зышлі, <br>
даруй супакой усяму свету, <br>
і душам нашым багацце Твайго змілавання.<br>
<br>
<strong><font color="#d00505">КАНДАК</font></strong><font color="#d00505"> усім святым (тон 8):</font> <br>
<br>
Як першыя плады стварэння, <br>
сусвет прыносіць Табе, Госпадзе і Творча ўсіх, <br>
баганосных мучанікаў: <br>
малітвамі іх і Багародзіцы <br>
захавай у глыбокім супакоі Царкву Тваю і людзей Тваіх, Шматміласэрны.<br>
<br>
<br>
<strong><font color="#d00505">ПРАКІМЕН</font></strong><font color="#d00505"> нядзельны (Пс 75:12,2):</font> <br>
<br>
Выконвайце абяцанні, дадзеныя Госпаду Богу нашаму.<br>
<br>
<font color="#d00505"><strong>Верш:</strong></font> Бог вядомы ў Юдэі, у Ізраілі вялікае імя Яго.<br>
<br>
<strong><font color="#d00505">ПРАКІМЕН</font></strong><font color="#d00505"> усім святым:</font><br>
<br>
Дзіўны Бог у святых сваіх, Бог Ізраіля.<br>
<br>
<br>
<strong><font color="#d00505">АПОСТАЛ:</font></strong><font color="#d00505"> Габр. 11:33-12:2а</font><br>
<br>
Браты, святыя вераю перамагалі царствы, чынілі справядлівасць, атрымлівалі абяцанні, загараджалі пашчы львоў, тушылі сілу агню, пазбягалі вострага мяча, крапчэлі ў слабасці, праяўлялі мужнасць на вайне, змушалі ўцякаць чужынцаў-ворагаў. Жанчыны атрымлівалі назад сваіх памёрлых, узнятых зноў да жыцця. Іншыя гінулі ў муках, ня прыняўшы вызвалення, каб атрымаць лепшае ўваскрасенне. Зноў іншыя паспыталі здзекаў і біцця дый яшчэ путаў і вязніцы; іх каменавалі, распілоўвалі, бралі на допыты, забівалі мячом. Яны туляліся ў авечых і казіных скурах, цярпелі бяду, пераслед, здзекі. Тыя, каго ўвесь свет ня быў варты, блукалі па пустынях і горах, па пячорах і зямных пропасцях. І ўсе яны, хоць іхняя вера была годная пахвалы, не атрымалі абяцанага, бо Бог збярог для нас нешта лепшае, каб яны не бяз нас асягнулі дасканаласць. Таму і мы, маючы навокал сябе такое мноства сведкаў, адкінуўшы ўсякі цяжар і грэх, які нас аблытвае, будзем вытрывала прабягаць поле змагання, што ляжыць перад намі, узіраючыся пільна на Ісуса, Пачынальніка і Завяршальніка веры.<br>
<br>
<br>
<strong><font color="#d00505">Алілуя</font></strong><font color="#d00505"> (Пс 33: 8, 20):</font><br>
<br>
Усклікнулі праведнікі, і Госпад пачуў іх, <br>
і ад усіх бедаў выбавіў іх.<br>
<br>
<strong><font color="#d00505">Верш:</font></strong><br>
<br>
Шмат бедаў прыйшлося зазнаць праведнікам, <br>
і ад усіх іх выбавіў іх Госпад.<br>
<br>
<br>
<strong><font color="#d00505">ЕВАНГЕЛЛЕ</font></strong><font color="#d00505">: Мацвея 10:32-33, 37-38, 19:27-30</font><br>
<br>
Сказаў Госпад вучням сваім: "Кожнага, хто вызнае Мяне перад людзьмі, таго і Я вызнаю перад Айцом Маім, што ў небе. А хто адрачэцца ад Мяне перад людзьмі, ад таго і Я адракуся перад Айцом Маім, што ў небе. Хто любіць бацьку або матку больш за Мяне, ня варты Мяне; і хто любіць сына ці дачку больш за Мяне, ня варты Мяне. І хто не бярэ крыжа свайго і ня ідзе ўслед за Мною, той ня варты Мяне". Тады азваўся Пётра і сказаў Яму: "Вось мы пакінулі ўсё і пайшлі ўслед за Табою: дык што будзе з намі?" Ісус адказаў ім: "Сапраўды кажу вам, што вы, якія пайшлі за Мною, калі ўсё стане новым і Сын Чалавечы сядзе на пасадзе свае славы, сядзеце таксама на даванаццацёх пасадах судзіць дванаццаць каленаў Ізраіля. І кожны, хто пакіне дом, або братоў ці сёстраў, маці, жонку, дзяцей, ці маёмасць дзеля Майго імя, атрымае ў сто разоў больш і будзе мець у спадчыну вечнае жыццё. Многія першыя будуць апошнімі, а апошнія – першымі".<br>
<br>
<br>
<strong><font color="#d00505">Прычаснік: </font></strong><br>
<br>
Хваліце Госпада з нябёсаў, <br>
хваліце Яго на вышынях.<br>
<br>
Усклікніце, праведнікі, Госпаду ў радасьці: <br>
хвала пасуе праведным. Алілуя, алілуя, алілуя.