<!DOCTYPE HTML><font color="#d00505"><strong>НЯДЗЕЛЯ ЎСІХ СЬВЯТЫХ<br>
<br>
ЮТРАНЬ</strong></font><br>
<br>
<em><font color="#d00505">Пасьля </font></em><strong><em><font color="#d00505">«Госпад – Бог...»:</font></em><br>
<br>
<font color="#d00505">Трапар нядзельны</font></strong> <em><font color="#d00505">(тон 8).</font></em> Ты зышоў з вышыні, Міласэрны, пахаваньне прыняў трохдзённае, каб нас вызваліць ад цярпеньняў: Жыцьцё наша і Ўваскрасеньне, Госпадзе, слава Табе.<br>
<br>
<strong>Слава...<br>
<br>
<font color="#d00505">Трапар усім сьвятым</font></strong> <em><font color="#d00505">(тон 4).</font></em> Быццам у пурпуру і кужаль, Царква Твая аздобілася крывёю тых, што ва ўсім сьвеце былі сьведкамі Табе, Хрысьце Божа, і праз іх моліць Цябе: «Даброты Твае людзям Тваім зышлі, даруй супакой усяму сьвету, і душам нашым багацьце Твайго зьмілаваньня».<br>
<br>
<strong>Цяпер...<br>
<br>
<br>
<font color="#d00505">Багародзічны адпушчальны</font></strong> <em><font color="#d00505">(тон 4).</font></em> Тайна спрадвеку ўкрытая і анёлам невядомая, праз Цябе, Багародзіца, тым, што жывуць на зямлі, сталася яўнаю: Бог прыняў цела ад Цябе, спалучыўшы ў Сабе без зьліцьця дзьве прыроды і пацярпеўшы дзеля нас дабравольна на крыжы, уваскрасіў ім першастворанага і выбавіў ад сьмерці душы нашыя.<br>
<br>
<em><font color="#d00505">Далей служба нядзельная тону 8. <br>
<br>
Евангельле нядзельнае 1.<br>
<br>
Канон нядзельны тону 8 і ўсіх сьвятых.<br>
<br>
Катавасія</font></em> <strong><em><font color="#d00505">«Адчыню вусны мае...»</font></em></strong><br>
<br>
<br>
<em><font color="#d00505">Пасьля песьні 3:</font></em><br>
<br>
<strong><font color="#d00505">Сядальная песьня</font></strong> <em><font color="#d00505">(тон 8).</font></em> Сьвяткуем памяць усіх сьвятых праайцоў, айцоў і патрыярхаў, апосталаў, мучанікаў і біскупаў, прарокаў, праведнікаў і блаславёных, і ўсіх, чые імёны запісаныя ў кнізе жыцьця, і просім іх заступіцца за нас. Малітвамі іх, Хрысьце Божа наш, дай супакой усяму сьвету, каб нам усім пяяць Табе: «Ты, Чалавекалюбча, існы Госпадзе і Божа, праслаўлены ў мностве сьвятых, якіх Ты праславіў». <font color="#d00505"><em>(Двойчы)</em></font><br>
<br>
<strong>Слава... цяпер...</strong><br>
<br>
Уславім нябесную браму і ківот, сьвятую гару і сьветлую хмару, лесьвіцу да неба і духоўны рай, вызваленьне Эвы і вялікі сусьветны скарб. Праз Яе збаўленьне прыйшло ўсяму сьвету і сплачаны стары доўг. Дык усклікнем Ёй: «Малі Сына Твайго, каб Ён дараваў адпушчэньне правінаў тым, што пабожна пакланяюцца ўсесьвятому сынараджэньню Твайму».<br>
<br>
<br>
<font color="#d00505"><em>Пасьля песьні 6:</em></font><br>
<br>
<strong><font color="#d00505">Кандак</font></strong> <em><font color="#d00505">(тон 8).</font></em> Як першыя плады стварэньня, сусьвет прыносіць Табе, Госпадзе і Творча ўсіх, баганосных мучанікаў: малітвамі іх і Багародзіцы захавай у глыбокім супакоі Царкву Тваю і людзей Тваіх, Шматміласэрны.<br>
<br>
<font color="#d00505"><em>Ікас.</em></font> Тыя, што былі сьведкамі па ўсёй зямлі, сталіся жыхарамі неба; пераймальнікі цярпеньняў Хрыстовых вызваляюць нас ад нашых цярпеньняў. Сёньня яны ўсе, сабраныя разам, паказваюць Царкву першанароджаных як вобраз Царквы нябеснай, і кажуць Хрысту: «Ты – Бог мой. Малітвамі Багародзіцы захавай мяне, Шматміласэрны».<br>
<br>
<br>
<em><font color="#d00505">Пасьля песьні 8 сьпяваецца</font></em> <strong><em><font color="#d00505">«Больш годную пашаны...»</font></em><br>
<br>
<br>
<font color="#d00505">Песьня 9</font></strong> <em><font color="#d00505">(тон 8).<br>
<br>
Ірмас.</font></em> Неба жахнулася, усе канцы зямлі дзіву даліся: Бог зьявіўся людзям у целе, і ўлоньне Тваё сталася больш прасторным за нябёсы. Дзеля гэтага Цябе, Багародзіца, хоры анёлаў і людзей узьвялічваюць.<br>
<br>
<font color="#d00505"><em>Песьні нядзельныя і наступныя сьвятым (тон той самы):<br>
<br>
Прысьпеў.</em></font> Усе сьвятыя, маліце Бога за нас.<br>
<br>
Узброеныя ў надзею і любоў, апранутыя ў панцыр веры, хоры выбраных першамучанікаў не збаяліся пагрозаў мучыцеляў, радасна пацярпелі мукі і раны, і ўзбагаціліся Хрыстом, які ў пакутах зрабіў іх пераможцамі ў праўдзе.<br>
<br>
<font color="#d00505"><em>Прысьпеў.</em></font> Усе сьвятыя, маліце Бога за нас.<br>
<br>
Усхвалім годна сёньня нашых памочнікаў збаўленьня: Хрысьціцеля, прарокаў і мучанікаў, Боскіх настаўнікаў і посьнікаў, хоры сьвятароў і патрыярхаў, дабраслаўных сьвятамучанікаў, багалюбных і праведных жанчынаў.<br>
<br>
<strong>Слава...</strong><br>
<br>
Слаўныя хоры сьвятых, выпрабаваныя агнём спакусаў, не паддаліся іх асалодам, і сёньня цешацца перад сьветлым пасадам Уладара на нябёсах у зьзяньні сапраўднага сьвятла.<br>
<br>
<strong>Цяпер...</strong><br>
<br>
Багародзіца Дзева, што зьбіраеш расьцярушаных, праз Цябе людзі сталіся спаўжыхарамі анёлаў, з якімі сёньня хоры сьвятых вызнаюць і славяць няспынна Тваё сынараджэньне.<br>
<br>
<br>
<font color="#d00505"><strong>Экзапастыляр:</strong></font> <em><font color="#d00505">першы нядзельны.</font></em><br>
<br>
<strong>Слава...</strong><br>
<br>
Хрысьціцеля і прадвесьніка, прарокаў, апосталаў, мучанікаў, сьвятаначальнікаў, посьнікаў, блаславёных і сьвятамучанікаў, а з ім і багалюбных жанчынаў і ўсіх праведных разам з анёльскімі хорамі належнымі песьнямі ўзьвялічваем, і молімся, каб нам стацца годнымі іхняй славы ў Хрыста Збаўцы.<br>
<br>
<strong>Цяпер...</strong><br>
<br>
Найсьвяцейшая Дзева, Той, каго анельскія сілы славяць як Бога, не пакідаючы ўлоньня Айца, зышоў з неба і зьяднаўся з намі. Ты сталася хадайніцаю нашага збаўленьня, калі, вышэй за ўсякі розум, Ён прыняў цела ў чыстым улоньні Тваім. Малі Яго, каб Ён даў слугам Тваім адпушчэньне грахоў.<br>
<br>
<br>
<strong><font color="#d00505">Пахвальныя псалмы</font></strong><br>
<br>
<em><font color="#d00505">Пяць нядзельных тону 8 і тры наступныя:<br>
<br>
(Тон 4)</font></em> Госпад праславіў сьвятых на зямлі, бо яны прынялі на сваё цела Ягоныя раны і цярпеньні і прасьвятліліся Боскаю красою. Таму славім іх у песьнях як неўвядальныя кветкі, як незьмяркальныя зоркі Царквы, і як дабравольныя ахвярапрынашэньні.<br>
<br>
<em><font color="#d00505">Верш.</font></em> Усклікнулі праведнікі, і Госпад пачуў іх.<br>
<br>
Хай будуць праслаўленыя прарокі і апосталы, сьвятыя айцы і настаўнікі, сьвятамучанікі і праведныя жанчыны, – уся безьліч сьвятых і хоры праведнікаў, – што дзеля любові змагаліся і цярпелі, а цяпер сталіся спадкаемцамі вышняга валадарства і жыхарамі раю.<br>
<br>
<font color="#d00505"><em>Верш.</em></font> Дзіўны Бог у сьвятых сваіх, Бог Ізраіля.<br>
<br>
Хай будуць праслаўленыя мучанікі, што па ўсім сьвеце аднадушна і адважна цярпелі. Як пераймальнікі сьмерці Хрыстовае яны сьветласьцю дабрадзейнасьцяў сваіх зрабілі зямлю падобнай да неба і, ачысьціўшы людзкія пажаданьні сілаю ласкі, пайшлі ўпэўненымі крокамі па шляху несьмяротнасьці.<br>
<br>
<br>
<strong>Слава...</strong><br>
<br>
<font color="#d00505"><em>Сьціхіра нядзельная евангельская першая.</em></font><br>
<br>
<strong>Цяпер...</strong><br>
<br>
<font color="#d00505"><strong><em>«Найблаславёная Ты...»</em></strong></font>