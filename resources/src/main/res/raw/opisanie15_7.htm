<!DOCTYPE HTML><h3>УСЬПЕНЬНЕ НАЙСЬВЯЦЕЙШАЙ БАГАРОДЗІЦЫ </h3>
<p>Усьпеньне Багародзіцы – гэта першае марыйнае сьвята ўсталяванае ў Паўсюднай Царкве. Ужо ў IV стагоддзі яно было вядомае паўсюль. Сэнс гэтага сьвята палягае ў вызнаньні незьнішчальнасьці нашай індывідуальнасьці і пасьля сьмерці. Каталіцкая Царква вызнае, што Багародзіца была ўзятая пасьля свае сьмерці на неба разам з душою і целам. Літургія служыцца ў марыйных блакітных шатах.
