<!DOCTYPE HTML><h3>БОГАЗЬЯЎЛЕНЬНЕ (Вадохрышча)</h3>
<p>Тэафаніяй (Богазьяўленьнем) называецца гэтае сьвята таму, што ў час Хросту Гасподняга аб’явілася ўсяму сьвету Сьвятая Тройца (Мц 3, 13-17). Бог Айцец прамовіў з неба пра Сына, Сына хрысьціў Ягоны Прадвесьнік Ян, а Дух Сьвяты зышоў у выглядзе голуба. З першахрысьціянскіх часоў гэтае сьвята носіць назву Асьвячэньня і сьвята Сьвятла, бо Бог ёсьць сьвятлом і прыйшоў, каб асьвяціць тых, “хто сядзеў у краіне і цяні сьмерці” (Мц 4, 16). Сьвяты Ян з Дамаску казаў, што Хрыстос прыняў Хрост не таму, што патрабаваў ачышчэньня, але каб “у вадзе пахаваць людзкія грахі”, выканаць Закон, паказаць таямніцу Сьвятой Тройцы і даць нам узор і прыклад для нашага Хросту.
