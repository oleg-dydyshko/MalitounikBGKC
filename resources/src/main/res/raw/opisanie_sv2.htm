<!DOCTYPE HTML><h3>УЗЬНЯСЕНЬНЕ ГОСПАДА НАШАГА ІСУСА ХРЫСТА</h3>
<p>Праз сорак дзён пасьля Вялікадня Царква сьвяткуе Ўзьнясеньне Госпада нашага Ісуса Хрыста ў целе, г. зн. з нашай людзкой прыродаю, на неба. Мы ўсе зьяднаныя з Хрыстом у Ягоным містычным целе, якім ёсьць Сьвятая Царква. Таму, дзякуючы Ягонаму ўзыходу на неба разам з нашай прыродай, мы ўсе атрымалі “нябеснае грамадзянства”, права быць дзецьмі Божымі і ўдзельнікамі Боскага вечнага жыцьця. У адной з песьняў на Вячэрні гэтага дня гаворыцца: “Прыроду Адама, якая ўпала ў зямную бездань, Ты, Божа, аднавіў у сабе і сёньня ўзьнёс вышэй за ўсе сілы і пачаткі. Палюбіўшы яе, Ты ў міласэрнасьці сваёй зьяднаў яе з сабою; і, зьяднаўшы, пацярпеў разам з ёю: пацярпеўшы ж – хоць Ты і непадуладны цярпеньням, – Ты ўславіў яе”.
