<!DOCTYPE HTML><font color="#d00505"><strong>Чацьвер Паловы сьвята Пяцідзясятніцы ўвечары<br>
<br>
ВЯЧЭРНЯ</strong><br>
<br>
<em>На <strong>«Госпадзе, Цябе клічу...»:</strong><br>
<br>
(Тон 5)</em></font> Вось прыйшла, быццам сьветлы поўдзень, палова сьвята ўваскрасеньня Збавіцеля і прасьвятліла сьвет боскімі ласкамі Хрыстовага ўстаньня, зьзяючы цудамі нятленнасьці, і дзівоснымі знакамі. Яна паказвае нам вышыню ўзьнясеньня, аб’яўляе шматзначнае прыйсьце Духа – сьветлую ўрачыстасьць Сёмухі, – і прыносіць душам нашым веліч зьмілаваньня.<br>
<br>
У палове сьвята Госпад дае ўсім струмені добрасардэчнасьці і кліча: «Хто мае смагу, хай прыходзіць да Мяне і п’е ўдосталь». Як Крыніца спагадлівасьці і Бездань міласэрнасьці, Ён дае сьвету адпушчэньне, абмывае правіны і ачышчае немачы, збаўляе тых, што славяць Ягонае ўваскрасеньне, пакрывае любоўю тых, што шануюць Ягонае слаўнае ўзьнясеньне, і дае душам нашым супакой і веліч зьмілаваньня.<br>
<br>
Бог і Госпад стаў сярод сьвятыні – Бог існы, які дзеля нас стаўся чалавекам і бачна зьявіўся ў целе. Ён навучаў усіх словам жыцьця, кажучы: «Ачысьціце, людзі, душы вашыя і жар пажадлівасьцяў астудзіце, каб не застацца вам без пітва. Даю вам Боскую ласку, каб вы сталіся саўдзельнікамі несьмяротнага, лепшага і вышэйшага валадарства, і са Мною праславіліся.<br>
<br>
<em><font color="#d00505">Тры песьні з мінэі.</font></em><br>
<br>
<strong>Слава... цяпер...</strong><br>
<br>
<em><font color="#d00505">(Тон 6)</font></em> Сабраўшыся, каб адзначыць сярэдзіну дзён між Тваім, Хрысьце, уваскрасеньнем і прыйсьцем Духа Боскага Твайго, славім у песьнях таямніцу цудаў Тваіх і просім паслаць нам багацьце Твайго зьмілаваньня.<br>
<br>
<br>
<font color="#d00505"><strong>Вершапесьні</strong><br>
<br>
<em>(Тон 3)</em></font> Дрэва непаслушэнства прарасьціла сьвету сьмерць, а дрэва крыжовае – жыцьцё і нятленасьць. Дзеля гэтага пакланяемся Табе, Хрысьце, што быў расьпяты на ім: хай зазьзяе нам, Госпадзе, сьвятло аблічча Твайго.<br>
<br>
Крыжом Тваім, Хрысьце Спасе <em>(Збаўча)</em>, сьмерці ўлада зьнішчаная была і зьніштожаныя хітрасьці д’ябальскія, і род людзкі, збаўляючыся вераю, безустанку Цябе ў песьнях славіць.<br>
<br>
Вялікая, Госпадзе, сіла крыжа Твайго! Пастаўлены на адным месцы, ён дзейнічае ва ўсім сьвеце, робячы рыбакоў апосталамі і паганаў мучанікамі, якія сёньня моляцца за душы нашы.<br>
<br>
<strong>Слава... цяпер...</strong><br>
<br>
<em><font color="#d00505">(Тон 8)</font></em> У палове сьвята, перад мукамі і слаўным уваскрасеньнем Тваім, Госпадзе, Ты, блаславёны, быў у сьвятыні і навучаў непакорлівых юдэяў, фарысэяў і кніжнікаў, кажучы: «Хто мае смагу, хай прыходзіць да Мяне і п’е, бо рэкі жывой вады Боскага Духа пацякуць з нутра таго, хто верыць у Мяне». Невыказная мудрасьць хвалы Тваёй, Божа наш, які ўсё напаўняеш! Слава Табе!<br>
<br>
<br>
<font color="#d00505"><strong>Адпушчальныя трапары</strong><br>
<br>
<em>Трапар сьвятога дня.</em></font><br>
<br>
<strong>Слава... цяпер...</strong><br>
<br>
<font color="#d00505"><strong>Трапар Паловы сьвята</strong> <em>(тон 8).</em></font> У палове сьвята сасьмяглую душу маю вадою набожнасьці напаі, Збавіцелю, бо Ты ж некалі ўсклікнуў да ўсіх: «Хто мае смагу, хай прыходзіць да Мяне і п’е». Крыніца жыцьця нашага, Хрысьце Божа, слава Табе.