<!DOCTYPE HTML><font color="#d00505"><strong>ПАНЯДЗЕЛАК СЬВЯТОГА ДУХА<br>
<br>
ЛІТУРГІЯ</strong></font><br>
<br>
<em><font color="#d00505">Антыфоны, уваходны верш, трапар і кандак як у дзень Сёмухі:</font></em><br>
<br>
<strong><font color="#d00505">Першы антыфон</font></strong> <em><font color="#d00505">(Пс 18.2, 3, 5)</font></em> <br>
<br>
<strong><font color="#d00505">Чытальнік:</font></strong> Нябёсы абвяшчаюць славу Божую, аб творах рук Ягоных расказвае небасхіл. <br>
<br>
<strong><font color="#d00505">Людзі:</font></strong> Малітвамі Багародзіцы, Збавіцелю, збаў нас. <em><font color="#d00505">(Так пасьля наступных вершаў)</font></em> <br>
<br>
<strong><font color="#d00505">Чытальнік:</font></strong> Дзень дню кажа слова, ноч ночы вестку перадае. <br>
<br>
– Па ўсёй зямлі разышоўся голас іх, і аж да канцоў сьвету словы іх. <br>
<br>
– Слава... цяпер... <br>
<br>
<strong><font color="#d00505">Людзі:</font></strong> Малітвамі Багародзіцы, Збавіцелю, збаў нас. <br>
<br>
<br>
<strong><font color="#d00505">Другі антыфон</font></strong> <em><font color="#d00505">(Пс 19.2, 3, 5)</font></em> <br>
<br>
<strong><font color="#d00505">Чытальнік:</font></strong> Хай пачуе цябе Госпад у дзень суму, хай імя Бога Якубавага будзе Табе абаронаю. <br>
<br>
<strong><font color="#d00505">Людзі:</font></strong> Суцяшальніку добры, збаў нас, якія пяём Табе: Алілуя. <em><font color="#d00505">(Так пасьля кожнага наступнага вершу) </font></em><br>
<br>
<strong><font color="#d00505">Чытальнік:</font></strong> Хай пашле табе дапамогу з сьвятыні Сваёй, хай дасьць падтрымку табе з Сыёну. <br>
<br>
– Хай споўніць Госпад жаданьне сэрца твайго, хай зьдзейсьніць усе задумы твае. <br>
<br>
<strong><font color="#d00505">Людзі:</font></strong> Суцяшальніку добры, збаў нас, якія пяём Табе: Алілуя.<br>
<br>
<br>
<strong>Слава... цяпер...<br>
<br>
<font color="#d00505"><em>«Адзінародны Сыне...»</em><br>
<br>
<br>
Трэці антыфон</font></strong> <em><font color="#d00505">(Пс 20.2, 3, 4)</font></em> <br>
<br>
<strong><font color="#d00505">Чытальнік:</font></strong> Госпадзе, сілаю Тваёю цешыцца ўладар, і дапамога Твая напаўняе яго радасьцю. <br>
<br>
<strong><font color="#d00505">Людзі</font></strong> <em><font color="#d00505">(тон 8).</font></em> Блаславёны Ты, Хрысьце Божа наш, што рыбакоў напоўніў мудрасьцю, паслаўшы ім Духа Сьвятога, і праз іх улавіў увесь сусьвет. Чалавекалюбча, слава Табе. <font color="#d00505"><em>(Так пасьля наступных вершаў) </em></font><br>
<br>
<strong><font color="#d00505">Чытальнік:</font></strong> Ты споўніў жаданьне сэрца яго і не адмовіў просьбе вуснаў ягоных. <br>
<br>
– Ты выйшаў яму насустрач з шчодрым блаславеньнем і ўсклаў на галаву ягоную вянец з чыстага золата. <br>
<br>
<font color="#d00505"><strong>Сьвятар</strong> <em>(уваходны верш)</em>:</font> Узьнясіся, Госпадзе, у сіле Тваёй: будзем пяяць і славіць магутнасьць Тваю. <br>
<br>
<strong><font color="#d00505">Людзі:</font></strong> Суцяшальніку добры, збаў нас, якія пяём Табе: Алілуя. <br>
<br>
<br>
<strong><font color="#d00505">Трапар</font></strong> <em><font color="#d00505">(тон 8).</font></em> Блаславёны Ты, Хрысьце Божа наш, што рыбакоў напоўніў мудрасьцю, паслаўшы ім Духа Сьвятога, і праз іх улавіў увесь сусьвет. Чалавекалюбча, слава Табе. <br>
<br>
<strong>Слава... цяпер... <br>
<br>
<font color="#d00505">Кандак</font></strong> <em><font color="#d00505">(тон 8).</font></em> Калі Ўсявышні, зышоўшы, мовы зьмяшаў, Ён разьдзяліў між сабой народы; калі ж паслаў вогненныя языкі, да еднасьці ўсіх паклікаў. Дзеля гэтага мы ўсе згодна славім Усесьвятога Духа. <br>
<br>
<br>
<strong><em><font color="#d00505">«Сьвяты Божа...»</font></em> <br>
<br>
<br>
<font color="#d00505">Пракімен</font></strong> <em><font color="#d00505">(Пс 27.9,1).</font></em> Збаў, Божа, людзей Тваіх і блаславі набытак Твой.<br>
<br>
<em><font color="#d00505">Верш.</font></em> Цябе, Госпадзе, клічу: Божа мой, не адмоўчвайся ад мяне.<br>
<br>
<br>
<strong>Чытаньне лісту сьвятога апостала Паўла да Эфэсцаў</strong> <em>(Эф 5.8б-19)</em><br>
<br>
Браты, паступайце, як дзеці сьвятла. Плод Духа ёсьць усякая дабрыня, і праведнасьць, і праўда. Выпрабоўвайце, што мілае Госпаду. Не бярыце ўдзелу ў бясплодных учынках цемры, а лепш выкрывайце іх. Аб тым, што яны робяць таемна, сорамна нават гаварыць; але, выкрытае, яно робіцца бачным у сьвятле. А ўсё яўнае ёсьць сьвятло. Таму і кажацца: «Прачніся ты, што сьпіш, устань з мёртвых, і Хрыстос прасьветліць цябе». Дык уважайце, як паводзіцеся – не як бязглуздыя, але як мудрыя. Выкарыстоўвайце час, бо дні ліхія. Таму ня будзьце неразважнымі, але старайцеся зразумець, што ёсьць воля Гасподняя. Не ўпівайцеся віном, бо ад яго распуста, але поўніцеся Духам, размаўляючы між сабою псалмамі і гімнамі, і духоўнымі песьнямі, пяючы і праслаўляючы Госпада ў вашых сэрцах.<br>
<br>
<br>
<font color="#d00505"><strong>Алілуя</strong> <em>(Пс 50.3, 13).</em></font> Зьмілуйся нада мною, Божа, паводле Тваёй вялікай міласэрнасьці і паводле мноства дабротаў Тваіх ачысьці беззаконьне маё.<br>
<br>
<em><font color="#d00505">Верш.</font></em> Не адкінь мяне ад аблічча Твайго і Духа Твайго Сьвятога не адымі ад мяне.<br>
<br>
<br>
<strong>Чытаньне сьвятога Евангельля паводле Мацьвея</strong> <em>(Мц 18.10-20)</em><br>
<br>
Сказаў Госпад:<br>
Глядзіце, не пагарджайце ніводным з гэтых маленькіх, бо кажу вам, што ў небе іхнія анёлы заўсёды бачаць аблічча Айца Майго, што ў небе. Бо Сын Чалавечы прыйшоў каб ратаваць тое, што згінула. Як вам здаецца? Калі нехта мае сто авечак і адна з іх заблудзіць: ці не пакіне ён дзевяцьдзесят дзевяць у горах і ня пойдзе шукаць адну, што заблудзіла? I калі яму ўдасца знайсьці яе, сапраўды кажу вам, ён цешыцца з яе больш як з дзевяцьдзесят дзевяці, што не заблудзілі. Такім чынам няма волі Айца вашага, што ў небе, каб згінуў адзін з гэтых малых. Калі брат твой зграшыць супраць цябе, ідзі і выкажы яму аднаму віну ягоную. Калі паслухаецца цябе, дык ты прыдбаў брата твайго. Калі ж не паслухаецца, дык вазьмі з сабою яшчэ аднаго ці двух, каб вуснамі двух або трох сьведкаў пацьвердзіць кожнае слова. А калі не паслухаецца іх, скажы царкве. Калі ж і царквы не паслухаецца, хай табе будзе як паганін ці мытнік. Сапраўды кажу вам: усё, што зьвяжаце на зямлі, будзе зьвязанае ў небе, а што разьвяжаце на зямлі, будзе разьвязанае ў небе. Зноў кажу вам: калі двое з вас на зямлі будуць згодна прасіць аб нечым, дык усё дасьць ім Айцец Мой, што ў небе. Бо дзе двое ці трое сабраліся ў Маё імя, там і Я сярод іх.<br>
<br>
<br>
<em><font color="#d00505">Усё іншае, як у дзень Сёмухі:</font></em><br>
<br>
<strong><font color="#d00505">Задастойнік.</font></strong> Апосталы, угледзеўшы зыход Суцяшальніка, зьдзівіліся, як гэта ў выглядзе вогненных языкоў зьявіўся Дух Сьвяты. <br>
<br>
Радуйся, Уладарка, пахвала матак і дзеваў: ніякія красамоўныя вусны ня здольныя дастойна ўславіць Цябе, і розум бясьсільны зразумець Тваё мацярынства. Дзеля гэтага мы аднадушна Цябе ўзьвялічваем.<br>
<br>
<br>
<strong><font color="#d00505">Прычасьнік</font></strong> <em><font color="#d00505">(Пс 142.10)</font></em><font color="#d00505">.</font> Хай Дух Твой добры вядзе мяне па правым шляху. Алілуя, алілуя, алілуя. 