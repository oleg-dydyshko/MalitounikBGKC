<!DOCTYPE HTML><font color="#d00505"><strong>ПАНЯДЗЕЛАК СЬВЯТОГА ДУХА ЎВЕЧАРЫ<br>
<br>
ВЯЧЭРНЯ</strong><br>
<br>
<em>На <strong>«Госпадзе, Цябе клічу...»:</strong><br>
<br>
(Тон 1)</em></font> Сёньня асьвячаюцца народы веліччу Божаю, што ў выглядзе вогненным зышла, каб рознымі мовамі ўмацаваць усіх на зямлі: сёньня для ўсіх народаў прыйшло Збаўленьне.<br>
<br>
Ты, Хрысьце, які абяцаў паслаць вучням Тваім сілу з вышыні, пасылаеш ім сёньня Сьвятога Духа Твайго і гэтым паказваеш усім нам, што Ты – праўда, і тыя, што спадзяюцца на Цябе, не пасаромеюцца.<br>
<br>
Ты выканаў дадзенае раней абяцаньне і паслаў сьвету ў вогненных языках Суцяшальніка Твайго, які паліць боскім агнём грахі ўсіх і дае нам, што верна бласлаўляем Яго, існы ўдзел з Сабою.<br>
<br>
<em><font color="#d00505">Тры песьні з мінэі.</font></em><br>
<br>
<strong>Слава... цяпер...</strong><br>
<br>
<em><font color="#d00505">(Тон 1)</font></em> Сьвяткуем Сёмуху і прыйсьце Духа, і спаўненьне абяцаньня, і надзеі зьдзяйсьненьне, і тайну вялікую і пачэсную. Дык усклікнем: «Творча ўсіх Госпадзе, слава Табе!»<br>
<br>
<br>
<strong><font color="#d00505">Вершапесьні</font></strong><br>
<br>
<font color="#d00505"><em>(Тон 2)</em></font> Ты, Слова, як абяцаў, паслаў вучням Тваім Боскага і Сьвятога Духа і прасьвятліў іх.<br>
<br>
<em><font color="#d00505">Верш.</font></em> Сэрца чыстае ствары ўва мне, Божа, і дух правы абнаві ў нутры маім.<br>
<br>
Боская сіла Суцяшальніка, што зышла раптам з неба, зрабіла апосталаў мудрымі багасловамі.<br>
<br>
<em><font color="#d00505">Верш.</font></em> Не адкінь мяне ад аблічча Твайго, і Духа Твайго Сьвятога не адымі ад мяне.<br>
<br>
Усе народы дзіву даліся, калі пачулі як боскія апосталы на іхніх мовах узьвялічвалі Тройцу.<br>
<br>
<strong>Слава... цяпер...</strong><br>
<br>
Рознымі мовамі надзяліў Ты, Хрысьце, сваіх вучняў, каб на іх яны прапаведавалі Цябе – Несьмяротнае Слова і Бога, які дае душам нашым багацьце зьмілаваньня.<br>
<br>
<br>
<font color="#d00505"><strong>Адпушчальныя трапары</strong><br>
<br>
<em>Трапар сьвятога дня.</em></font><br>
<br>
<strong>Слава... цяпер...</strong><br>
<br>
<font color="#d00505"><strong>Трапар сьвята</strong> <em>(тон 8).</em></font> Блаславёны Ты, Хрысьце Божа наш, што рыбакоў напоўніў мудрасьцю, паслаўшы ім Духа Сьвятога, і праз іх улавіў увесь сусьвет. Чалавекалюбча, слава Табе.