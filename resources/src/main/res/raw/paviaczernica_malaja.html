<!DOCTYPE HTML><strong><font color="#d00505">ПАВЯЧЭРНІЦА МАЛАЯ</font></strong><br>
<br>
<em><font color="#d00505">Павячэрніца – служба на заканчэньне дня: перад тым, як ісьці на начны спачынак, мы аддаем сябе пад апеку Госпада Бога і Найсьвяцейшай Багародзіцы, дзякуючы за ўсе дабрадзействы, атрыманыя ў мінулы дзень, і просячы даць нам спакойны і бязгрэшны сон.</font></em><br>
<br>
<strong><em><font color="#d00505">Вялікая павячэрніца</font></em></strong><em><font color="#d00505"> належыць да кругу вялікапосных службаў, хоць яна служыцца таксама напярэдадні сьвятаў Нараджэньня Хрыстовага і Богазьяўленьня, а таксама ў некаторых іншых выпадках, калі яна спалучаецца з ютраньню. Праз усе іншыя дні году служыцца </font></em><strong><em><font color="#d00505">Павячэрніца малая.</font></em><br>
<br>
<br>
<font color="#d00505">Сьвятар:</font></strong> Блаславёны Бог наш спрадвеку, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін. Слава Табе, Божа наш, слава Табе.<br>
<br>
Уладару нябесны, Суцяшальніку, Духу праўды, Ты ўсюды прысутны і ўсё напаўняеш, Скарбніца дабра і жыцьця Падаўча, прыйдзі і пасяліся ў нас, і ачысьці нас ад усяго благога, і збаў, Добры, душы нашы.<br>
<br>
Сьвяты Божа, Сьвяты Моцны, Сьвяты Несьмяротны, зжалься над намі. <font color="#d00505"><em>(Тройчы)</em></font><br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Усесьвятая Тройца, зжалься над намі: Госпадзе, ачысьці грахі нашы; Уладару, даруй бясчынствы нашы; Сьвяты, наведай і аздараві немачы нашы дзеля Твайго імя.<br>
<br>
Госпадзе, зьмілуйся. <font color="#d00505"><em>(Тройчы)</em></font><br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Ойча наш, каторы ёсьць у небе, сьвяціся імя Тваё, прыйдзі валадарства Тваё, будзь воля Твая як у небе, так і на зямлі. Хлеба нашага штодзённага дай нам сёньня, і адпусьці нам грахі нашы, як і мы адпускаем вінаватым нашым; і ня ўводзь нас у спакусу, але збаў нас ад злога.<br>
<br>
<font color="#d00505"><strong>Сьвятар:</strong></font> Бо Тваё валадарства, і сіла, і слава, Айца, і Сына, і Сьвятога Духа, цяпер і заўсёды, і на вякі вякоў.<br>
<br>
<font color="#d00505"><strong><strong><font color="#d00505">Людзі:</font></strong></strong></font> Амін.<br>
<br>
Госпадзе, зьмілуйся. <font color="#d00505"><em>(12 разоў)</em></font><br>
<br>
<strong>Слава Айцу і Сыну, і Сьвятому Духу, цяпер і заўсёды, і на вякі вякоў. Амін.</strong><br>
<br>
Прыйдзіце, паклонімся Ўладару нашаму Богу.<br>
<br>
Прыйдзіце, паклонімся і прыпадзем да Хрыста, Уладара нашага і Бога.<br>
<br>
Прыйдзіце, паклонімся і прыпадзем да самога Хрыста, Уладара і Бога нашага.<br>
<br>
<br>
<strong>Псалом 50</strong><br>
<br>
Зьмілуйся нада мною, Божа, паводле Тваёй вялікай міласэрнасьці* і паводле мноства дабротаў Тваіх адымі беззаконьне маё. <br>
<br>
Асабліва абмый мяне з віны маёй* і ад грахоў маіх ачысьці мяне. <br>
<br>
Бо беззаконьне маё я знаю* і грэх мой заўжды перада мною. <br>
<br>
Табе адзінаму я зграшыў і зло перад Табою ўчыніў.* Ты ж справядлівы ў Тваім прыгаворы і правы ў судзе Тваім. <br>
<br>
Вось я быў зачаты ў беззаконьні,* і ў граху нарадзіла мяне мая маці. <br>
<br>
Але Ты, які любіш шчырасьць сэрца,* паказаў мне глыбіню і тайны мудрасьці Тваёй. <br>
<br>
Акрапі мяне гісопам, і буду чысты,* абмый мяне, і стану бялейшы за сьнег. <br>
<br>
Дай мне пачуць голас радасьці і вясельля:* хай узрадуюцца ўпакораныя косьці. <br>
<br>
Адвярні твар Твой ад маіх бясчынстваў* і ачысьці мяне ад усіх грахоў маіх. <br>
<br>
Сэрца чыстае ствары ва мне, Божа,* і дух правы абнаві ў нутры маім. <br>
<br>
Не адкінь мяне ад Твайго аблічча* і Духа Твайго Сьвятога не адымі ад мяне. <br>
<br>
Вярні мне радасьць Твайго збаўленьня* і ўмацуй ува мне дух ахвярнасьці. <br>
<br>
Буду навучаць грэшнікаў шляхоў Тваіх,* і грэшнікі зноў вернуцца да Цябе. <br>
<br>
Вызвалі мяне ад крыві пралітай, Божа, Божа майго збаўленьня:* хай язык мой у радасьці славіць Тваю справядлівасьць. <br>
<br>
Адчыні мае вусны, Госпадзе,* і вусны мае пачнуць абвяшчаць хвалу Тваю. <br>
<br>
Калі б Ты захацеў ахвяры, я даў бы яе:* на цэлапаленьні, аднак, Ты не глядзіш прыхільна. <br>
<br>
Ахвяра Богу — дух скрушлівы:* сэрцам пакорным і поўным скрухі Ты, Божа, не пагардзіш. <br>
<br>
Пакажы, Госпадзе, з ласкі Тваёй спагаду Сыёну:* хай муры Ерусаліму будуць зноў узьнесеныя. <br>
<br>
Тады глянеш прыхільна на правыя ахвяры, дары і цэлапаленьні:* тады ўскладуць цялят на Твой ахвярнік.<br>
<br>
<br>
<strong>Псалом 69</strong><br>
<br>
Божа, ратуй мяне;* Божа, прыйдзі хутчэй на дапамогу мне.<br>
<br>
Хай будуць пасаромленыя і хай чырванеюць* тыя, што робяць засаду на маё жыцьцё;<br>
<br>
Хай адступяць з сорамам* тыя, што цешацца з майго няшчасьця;<br>
<br>
Хай адступяць пакрытыя ганьбаю* тыя, што кажуць: Ага, так яму трэба!<br>
<br>
Хай радуюцца і цешацца ў Табе* ўсе, што Цябе шукаюць,<br>
<br>
I кажуць заўсёды: Хай уславіцца Госпад! –* тыя, што жадаюць Тваёй дапамогі.<br>
<br>
Я ж бедны і няшчасны:* Божа, прыйдзі да мяне з дапамогаю.<br>
<br>
Ты – мая помач і мой вызваліцель:* Госпадзе, не пазьніся!<br>
<br>
<br>
<strong>Псалом 142</strong><br>
<br>
Пачуй, Госпадзе, малітву маю,* у вернасьці Тваёй прыхілі вуха Тваё да маленьня майго, выслухай мяне ў Тваёй справядлівасьці.<br>
<br>
I не ўваходзь у суд з слугой Тваім,* бо ніхто з жывых не апраўдаецца перад Табою.<br>
<br>
Бо вораг перасьледуе душу маю, жыцьцё маё топча ў зямлю,* у цемры патапіў мяне, быццам памерлага.<br>
<br>
Дух мой млее ўва мне,* і сэрца маё поўнае жаху.<br>
<br>
Успамінаю даўнія дні,* разважаю над усімі ўчынкамі Тваімі, і над творамі рук Тваіх задумваюся.<br>
<br>
Да Цябе працягваю рукі мае:* душа мая, быццам высахлая зямля, прагне Цябе.<br>
<br>
Выслухай мяне хутка, Госпадзе, бо дух мой зьнемагае.* Не хавай твару Твайго ад мяне, каб мне ня стацца падобным да тых, што зыходзяць у магілу.<br>
<br>
Дай мне хутка адчуць ласку Тваю, бо на Цябе спадзяюся.* Пакажы мне шлях, па якім мне трэба ісьці, бо да Цябе ўзношу душу маю.<br>
<br>
Збаў мяне, Госпадзе, ад ворагаў маіх –* бо да Цябе прыбягаю.<br>
<br>
Навучы мяне чыніць волю Тваю, бо Ты Бог мой.* Хай добры дух Твой вядзе мяне па правым шляху.<br>
<br>
Дзеля імя Твайго, Госпадзе, захавай жыцьцё маё;* у дабрыні Тваёй выведзі з бяды душу маю.<br>
<br>
У гневе Тваім зьнішчы ворагаў маіх* і выгубі ўсіх, што перасьледуюць душу маю, бо я – слуга Твой.<br>
<br>
<strong>Слава Айцу, і Сыну, і Сьвятому Духу,* цяпер і заўсёды, і на вякі вякоў. Амін.</strong><br>
<br>
Алілуя, алілуя, алілуя. Слава Табе, Божа. <font color="#d00505"><em>(Тройчы)</em></font><br>
<br>
<br>
Слава на вышынях Богу і на зямлі супакой,* добрая воля сярод людзей.<br>
<br>
Хвалім Цябе, бласлаўляем Цябе, кланяемся Табе,* у песьнях славім Цябе, дзякуем Табе дзеля вялікай славы Тваёй.<br>
<br>
Госпадзе, Уладару Нябесны, Божа Ойча ўсемагутны;* Госпадзе Сыне адзінародны, Ісусе Хрысьце, і Сьвяты Духу.<br>
<br>
Госпадзе Божа, Ягнё Божае, Сыне Айца,* што ўзяў на Сябе грахі сьвету, зьмілуйся над намі;* Ты, што ўзяў на Сябе грахі сьвету,* прымі малітву нашу;* што сядзіш па правай руцэ Айца,* зьмілуйся над намі.* Бо толькі Ты адзін сьвяты,* Ты адзін Госпад Ісус Хрыстос* на славу Бога Айца. Амін.<br>
<br>
Буду штоночы бласлаўляць Цябе,* і хваліць імя Тваё давеку і на век вякоў.<br>
<br>
Госпадзе, Ты быў нам прыстанішчам з роду ў род.* Я сказаў: Госпадзе, зьмілуйся нада мною, ацалі душу маю, бо я перад Табою зграшыў.<br>
<br>
Госпадзе, да Цябе прыходжу,* навучы мяне чыніць волю Тваю, бо Ты Бог мой:* у Цябе крыніца жыцьця,* і ў зьзяньні Тваім убачым сьвятло.* Міласэрнасьць Твая хай будзе заўжды з тымі, што пазналі Цябе.<br>
<br>
Дай, Госпадзе, у гэтую ноч* захавацца нам без граху.<br>
<br>
Блаславёны Ты, Госпадзе, Божа айцоў нашых,* і імя Тваё ўсяхвальнае і праслаўленае давеку. Амін.<br>
<br>
Хай міласэрнасьць Твая, Госпадзе, спачыне на нас,* бо мы ўсклалі надзею на Цябе.<br>
<br>
Блаславёны Ты, Госпадзе,* навучы мяне Тваіх запаветаў.<br>
<br>
Блаславёны Ты, Уладару,* дай мне зразумець Твае запаветы.<br>
<br>
Блаславёны Ты, Сьвяты,* прасьвятлі мяне запаветамі Тваімі.<br>
<br>
Госпадзе, міласэрнасьць Твая давеку –* не пагардзі творамі рук Тваіх.<br>
<br>
Табе належыцца хвала,* Табе належыцца песьня.* Табе слава належыцца,* Айцу, і Сыну, і Сьвятому Духу,* цяпер і заўсёды, і на вякі вякоў. Амін.<br>
<br>
<br>
<strong><font color="#d00505">Сымбаль веры</font></strong><br>
<br>
Веру ў адзінага Бога Айца, усемагутнага, Творцу неба і зямлі, бачнага ўсяго і нябачнага. I ў адзінага Госпада Ісуса Хрыста, Сына Божага, адзінароднага, ад Айца народжанага перад усімі вякамі; Сьвятло ад Сьвятла, праўдзівага Бога ад праўдзівага Бога, народжанага, нястворанага, адзінасутнага з Айцом, праз якога ўсё стала быць. Ён дзеля нас, людзей, і дзеля нашага збаўленьня зышоў з неба, прыняў цела ад Духа Сьвятога і Марыі Дзевы і стаўся чалавекам. Быў укрыжаваны за нас пры Понцкім Пілаце, цярпеў і быў пахаваны. I на трэці дзень уваскрос згодна з Пісаньнямі; і ўзышоў на неба, і сядзіць па правай руцэ Айца; і зноў прыйдзе ў славе судзіць жывых і мёртвых, і Яго валадарству ня будзе канца. Веру ў Духа Сьвятога, Госпада жыватворчага, які ад Айца паходзіць; якому належыцца пакланеньне і слава разам з Айцом і Сынам, які гаварыў праз прарокаў. У адзіную, сьвятую, паўсюдную і апостальскую Царкву. Вызнаю адзіны хрост для адпушчэньня грахоў. Чакаю ўваскрасеньня мёртвых і жыцьця будучага веку. Амін.<br>
<br>
<br>
<em><font color="#d00505">На гэтым месцы чытаецца <strong>канон</strong> (звычайна <strong>малебны канон Багародзіцы</strong>).</font></em><br>
<br>
<br>
Дастойна ёсьць сапраўды называць шчасьліваю Цябе, Багародзіцу,* вечна блаславёную і беззаганную Маці Бога нашага.* Больш годную пашаны за хэрувімаў* і без параўнаньня больш слаўную за сэрафімаў,* што, захаваўшы дзявоцтва, нарадзіла Бога-Слова,* існую Багародзіцу, Цябе мы ўзьвялічваем.<br>
<br>
<strong><font color="#d00505"><em>Сьвяты Божа... Усесьвятая Тройца... Ойча наш...</em><br>
<br>
Сьвятар:</font></strong> Бо Тваё валадарства, і сіла, і слава, Айца, і Сына, і Сьвятога Духа, цяпер і заўсёды, і на вякі вякоў.<br>
<br>
<strong><font color="#d00505"><strong><font color="#d00505">Людзі:</font></strong></font></strong> Амін.<br>
<br>
<br>
<em><font color="#d00505"><strong>Кандак</strong> сьвята, а калі няма сьвята, <strong>трапар дня і сьвятога царквы</strong> і наступныя:</font></em><br>
<br>
Божа айцоў нашых,* Ты паступаеш з намі з Тваёй заўсёднай лагоднасьцю:* не спыняй Сваёй спагады да нас,* але іхнімі малітвамі кіруй у супакоі нашым жыцьцём.<br>
<br>
Быццам у пурпуру і кужаль,* царква Твая аздобілася ў кроў тых, што ва ўсім сьвеце былі сьведкамі Табе, Хрысьце Божа,* і праз іх моліць Цябе:* даброты Твае людзям Тваім зышлі,* даруй супакой усяму сьвету* і душам нашым багацьце Твайго зьмілаваньня.<br>
<br>
<strong>Слава Айцу, і Сыну, і Сьвятому Духу.</strong><br>
<br>
Са сьвятымі супакой, Хрысьце,* душы заснулых слугаў Тваіх,* дзе няма ні болю, ні суму, ні плачу,* але жыцьцё бясконцае.<br>
<br>
<strong>Цяпер і заўсёды, і на вякі вякоў. Амін.</strong><br>
<br>
Малітвамі ўсіх сьвятых Тваіх і Багародзіцы, Твой мір дай нам, Госпадзе, і зьмілуйся над намі, бо Ты адзіны добры.<br>
<br>
<br>
<em><font color="#d00505">У пятніцу вечарам:</font></em><br>
<br>
Апосталы, мучанікі і прарокі,* сьвятыя біскупы, блаславёныя і праведнікі, што добра змагаліся і веру захавалі,* маючы ласку ў добрага Збаўцы,* маліце Яго, просім вас, каб Ён збавіў душы нашыя.<br>
<br>
<strong>Слава Айцу, і Сыну, і Сьвятому Духу.</strong><br>
<br>
Са сьвятымі супакой, Хрысьце,* душы заснулых слугаў Тваіх,* дзе няма ні болю, ні суму, ні плачу,* але жыцьцё бясконцае.<br>
<br>
<strong>Цяпер і заўсёды, і на вякі вякоў. Амін.</strong><br>
<br>
Як першыя плады тварэньня,* сусьвет прыносіць Табе, Госпадзе і Творча ўсіх, баганосных мучанікаў.* Малітвамі іх і Багародзіцы* захавай у глыбокім спакоі Царкву Тваю і людзей Тваіх, Шматміласэрны.<br>
<br>
<br>
Госпадзе, зьмілуйся. <em><font color="#d00505">(40 разоў)</font></em><br>
<br>
Доўгацярплівы, шматміласэрны, і ўсеспагадлівы Хрысьце Божа,* што ўвесь час і ў кожную хвіліну, на небе і на зямлі прымаеш хвалу і пакланеньне,* любіш праведнікаў і мілуеш грэшнікаў, і клічаш усіх да збаўленьня абяцаньнем дабротаў, якія чакаюць нас:* прымі, Госпадзе, і ў гэтую хвіліну нашыя малітвы, і накіруй жыцьцё наша да запаветаў Тваіх;* душы нашыя асьвяці, целы ачысьці, думкі выправі, дай ясны розум;* выбаў нас ад усякага суму, жалю і злосьці;* ахіні нас сваімі анёламі,* каб мы, пад іхняй аховаю і кіраўніцтвам, маглі дасягнуць еднасьці веры і пазнаньня недаступнае Твае славы,* бо Ты блаславёны на вякі вякоў. Амін.<br>
<br>
Госпадзе, зьмілуйся. <em><font color="#d00505">(Тройчы)</font></em><br>
<br>
<strong>Слава Айцу, і Сыну, і Сьвятому Духу,* цяпер і заўсёды, і на вякі вякоў. Амін.</strong><br>
<br>
Больш годную пашаны за хэрувімаў* і без параўнаньня больш слаўную за сэрафімаў,* што, захаваўшы дзявоцтва, нарадзіла Бога-Слова,* існую Багародзіцу, Цябе мы ўзьвялічваем.<br>
<br>
Імем Гасподнім блаславі, ойча.<br>
<br>
<strong><font color="#d00505">Сьвятар:</font></strong> Божа, будзь ласкавы да нас і блаславі нас: прасьвятлі нас зьзяньнем твару Твайго і зьмілуйся над намі. Амін.<br>
<br>
<br>
<strong><font color="#d00505">Малітва да Найсьвяцейшай Багародзіцы</font></strong><br>
<br>
Бязгрэшная, беззаганная, нятленная, усячыстая Дзева, Боганявеста Ўладарка!* Тваімі ўсяслаўнымі радзінамі* Ты зьяднала Бога-Слова з людзьмі і злучыла нашую заняпалую прыроду з нябеснаю.* Ты адзіная надзея зьнявераных,* памочніца ў напасьцях, хуткая заступніца тых, што прыбягаюць да Цябе,* і ўсіх хрысьціянаў прыстанішча. Не пагардзі мною грэшным,* што дрэннымі думкамі, словамі і ўчынкамі* зрабіў сябе цалкам нягодным,* і стаўся нявольнікам пажаданьняў, нядбайнасьці і ленасьці.* Але, як Маці чалавекалюбнага Бога,* зьмілуйся чалавекалюбна нада мною грэшным і блудным,* і прымі маё маленьне, якое прыношу Табе маімі апаганенымі вуснамі.* З матчынай сьмеласьцю малі Сына Твайго і нашага Ўладара і Госпада,* каб Ён, не зважаючы на безьліч маіх правінаў,* адкрыў мне чалавекалюбную глыбіню Сваёй дабрыні,* навярнуў да пакаяньня і ўчыніў мяне ахвотным выканаўцам Сваіх прыказаньняў.* Як спагадлівая, міласэрная і чалавекалюбная,* будзь мне надзейнай заступніцай, у цяперашнім жыцьці,* разьвядзі непрыяцеляў маіх і накіруй на шлях збаўленьня;* а ў час адыходу майго будзь ахоўніцай лютай душы маёй* і адгані далёка ад яе змрочныя прынады хітрых ворагаў.* У страшны ж дзень праведнага суду вызвалі мяне ад вечнай мукі* і ўчыні спадкаемцам невыказнай славы Сына Твайго і Бога нашага.* Дай мне асягнуць яе з Тваёй дапамогаю, Уладарка мая, усесьвятая Багародзіца,* ласкаю і чалавекалюбствам адзінароднага Твайго Сына,* Госпада Бога і Збаўцы нашага Ісуса Хрыста,* якому належыцца ўсякая слава, пашана і пакланеньне,* разам з адвечным Яго Айцом* і з усесьвятым, добрым і жыцьцядайным Яго Духам,* цяпер і заўсёды, і на вякі вякоў. Амін.<br>
<br>
<br>
<strong><font color="#d00505">Малітва да Сьвятой Тройцы</font></strong><br>
<br>
Дай, Уладару, нам, што рыхтуемся да сну,* супакой цела і душы;* і захавай нас ад змрочнага сну грахоўнага і ад усякае цёмнае начное асалоды.* Суцішы полымя нашых пажаданьняў і згасі распаленыя стрэлы хітрага ворага,* накіраваныя падступна на нас;* спыні дрэнныя памкненьні нашага цела,* і ўсьпі ўсякую зямную і цялесную думку.* I дай нам, Божа,* розум бадзёры, сьветлыя думкі, сэрца чыстае,* сон лёгкі, недаступны для ўсякіх д’ябальскіх мараў.* Узьнімі нас у час малітвы непахіснымі ў Тваіх запаветах* і з цьвёрдай памяцьцю пра Твае суды.* Дай нам усяночнае ўсхваленьне,* каб нам пяяць, бласлаўляць і славіць велічнае і пачэснае імя Тваё,* Айца, і Сына, і Сьвятога Духа,* цяпер і заўсёды, і на вякі вякоў. Амін.<br>
<br>
Усяслаўная Заўсёды Дзева, Маці Хрыста Бога,* занясі нашу малітву да Сына Твайго і Бога нашага,* каб Ён збавіў душы нашыя.<br>
<br>
Надзея мая Айцец,* прыстанішча маё Сын,* ахова мая Дух Сьвяты:* Тройца сьвятая, слава Табе.<br>
<br>
Усю надзею маю ўскладаю на Цябе, Маці Божая:* захавай мяне пад Тваім покрывам.<br>
<br>
<br>
<strong><font color="#d00505">Сьвятар:</font></strong> Слава Табе, Хрысьце Божа, надзея наша, слава Табе.<br>
<br>
<font color="#d00505"><strong>Людзі:</strong></font> Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Госпадзе, зьмілуйся; Госпадзе, зьмілуйся; Госпадае, зьмілуйся. Ойча, блаславі.<br>
<br>
<strong><font color="#d00505">Сьвятар:</font></strong> Хрыстос, праўдзівы Бог наш, малітвамі ўсячыстае Свае Маці, сьвятых і баганосных айцоў нашых, і ўсіх сьвятых, хай зьмілуецца над намі і збавіць нас, бо Ён добры і Чалавекалюбец.<br>
<br>
<strong><font color="#d00505">Людзі:</font></strong> Амін.<br>
<br>
<br>
<strong><font color="#d00505">Сьвятар:</font></strong> Памолімся за Сьвятога Айца нашага ... <em><font color="#d00505">(імя)</font></em>, і ўсіх братоў і сёстраў нашых у Хрысьце.<br>
<br>
<strong><font color="#d00505">Людзі:</font></strong> Госпадзе, зьмілуйся. <em><font color="#d00505">(Так пасьля кожнай з наступных просьбаў)</font></em><br>
<br>
<strong><font color="#d00505">Сьвятар:</font></strong> За ўрад, належныя ўлады і ўсіх, што сьцерагуць цэласьці і спакою гэтае краіны.<br>
<br>
– За Богам сьцеражоны Беларускі народ, і збаўленьне яго.<br>
<br>
– За тых, што ненавідзяць і любяць нас.<br>
<br>
– За тых, што спачуваюць і служаць нам.<br>
<br>
– За тых, што загадалі нам, нягодным, маліцца за іх.<br>
<br>
– За вызваленьне зьняволеных.<br>
<br>
– За адсутных айцоў і братоў нашых.<br>
<br>
– За тых, што падарожнічаюць па моры, зямлі і ў паветры.<br>
<br>
– За нядужых і хворых.<br>
<br>
– Памолімся і за багаты ўраджай пладоў зямных.<br>
<br>
– І за ўсякую душу прававерных хрысьціянаў.<br>
<br>
– Успомнім нашых сьвятаначальнікаў, заснавальнікаў і дабрачынцаў гэтае сьвятое царквы.<br>
<br>
– Бацькоў і ўсіх айцоў і братоў нашых, што раней адышлі ў надзеі ўваскрасеньня і жыцьця вечнага, якія тут і на кожным іншым месцы спачываюць. Скажам і за іх:<br>
<br>
<strong><font color="#d00505">Людзі:</font></strong> Госпадзе, зьмілуйся; Госпадзе, зьмілуйся. Госпадзе, зьмілуйся.<br>
<br>
<strong><font color="#d00505">Сьвятар:</font></strong> Малітвамі сьвятых айцоў нашых, Госпадзе Ісусе Хрысьце, Божа наш, зьмілуйся над намі.<br>
<br>
<font color="#d00505"><strong>Людзі:</strong></font> Амін.