<!DOCTYPE HTML><font color="#d00505"><strong>МАЛІТВА ЗА АЙЧЫНУ</strong><br>
<em>(паводле сьв. Яна Паўла ІІ)</em></font><br><br>

Маці Божая, Каралева Беларусі, дзякуючы за Тваю Мацярынскую апеку, давяраем Табе нашу Айчыну, нашу сучаснасьць і будучыню. Няхай імкненьне да супольнага дабра перамагае эгаізм і падзелы. Няхай усе, хто кіруе нашай краінай, бачаць у Табе пакорную Слугу Ісуса Хрыста і вучацца служыць і распазнаваць патрэбы сваіх грамадзянаў, каб Беларусь магла стаць валадарствам любові, праўды, справядлівасьці і супакою, дзе шануецца Імя Твайго Сына і годнасьць кожнага чалавека.<br><br>

Маці Адзінароднага Божага Сына, Які даў нам новую запаведзь любові як галоўны прынцып жыцьця, выпрасі, каб мы сталі руплівымі будаўнікамі салідарнага сьвету, у якім любоў ператварае ўзброеныя канфлікты ў супакой, а цывілізацыю сьмерці — у цывілізацыю жыцьця.<br><br>

Няхай наш народ заўсёды будзе верным Богу — Валадару ўсяго сьвету.<br><br>

Маці еднасьці і супакою, умацоўвай супольнасьць Царквы Твайго Сына, дапамажы, каб усе хрысьціяне моцаю Духа Сьвятога сталіся адною сям’ёю сясьцёр і братоў Ісуса Хрыста, адзінага Збаўцы сьвету — учора, сёньня і навекі.<br><br>

Прымі ласкавая, літасьцівая, наймілейшая Дзева Марыя, наш давер, умацоўвай яго ў нашых сэрцах і складзі перад Абліччам Бога, у Тройцы Сьвятой Адзінага, Які жыве і валадарыць на векі вечныя. Амін.