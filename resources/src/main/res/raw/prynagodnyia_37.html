<!DOCTYPE HTML><font color="#d00505"><strong>Малітва да сьв. Язэпа</strong></font><br>
<em><font color="#d00505">(Папы Льва XIІI)</font></em><br>
<br>
Да цябе, сьвяты Язэпе, прыбягаем у нашай нядолі. Зьвярнуўшыся за дапамогай да тваёй Найсьвяцейшай Абручніцы, з надзеяй просім і тваёй апекі. Дзеля любові, якая цябе яднала з Беззаганнай Дзевай Марыяй, а таксама дзеля бацькоўскага клопату, якім ты атуляў Дзіцятка Ісуса, пакорна просім: паглядзі ласкава на набытак, які Ісус Хрыстос здабыў Сваёй крывею, і сваім магутным заступніцтвам дапамажы нам у нашых патрэбах.<br>
<br>
Прадбачлівы Ахоўніча Божай Сям’і, чувай над выбраным патомствам Ісуса Хрыста.<br>
<br>
Адхілі ад нас, улюбёны ойча, усялякую заразу маны і грэхападзеньня. Магутны наш заступнік, памажы нам ласкава тваім нябесным заступніцтвам у барацьбе з сіламі цемры, і як калісьці ўратаваў Дзіцятка Ісуса ад небясьпекі, якая пагражала Ягонаму жыцьцю, так і зараз барані Сьвятую Божую Царкву ад варожых пасткаў і ўсялякага супраціву.<br>
<br>
Атулі кожнага з нас няўстаннай апекай, каб мы, дзякуючы твайму прыкладу і ўзмоцненыя тваім заступніцтвам, маглі жыць сьвята, памерці пабожна і дасягнуць вечнага шчасьця ў Небе. Aмін.