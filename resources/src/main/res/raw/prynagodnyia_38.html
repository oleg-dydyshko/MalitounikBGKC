<!DOCTYPE HTML><font color="#d00505"><strong>МАЛІТВА МУЖА І БАЦЬКІ<br>
ДА СЬВЯТОГА ЯЗЭПА</strong></font><br>
<br>
Сьвяты Язэпе, клапатлівай апецы якога Бог даверыў Свайго Адзінароднага Сына і Яго Ўсячыстую Маці, Марыю, даручаю табе сваё пакліканьне як мужа і бацькі. Будзь маім спадарожнікам на цяжкіх жыцьцёвых сьцежках і вядзі мяне, а таксама тых, за каго я адказны, простым шляхам да Ісуса і Марыі.<br>
<br>
Выпрасі для мяне ласку чыстай, бескарыснай любові да тых, каго Бог даверыў маёй апецы, і да ўсіх, каго Ён ставіць на маіх дарогах жыцьця, каб я, углядаючыся ў прыклад Твайго сьвятога жыцьця, заўсёды быў высакародным, справядлівым і здольным прынесьці любую ахвяру. Выпрасі для мяне ласку моцнай, непахіснай веры, каб я ва ўсім выконваў сьвятую волю Айца Нябеснага і быў для маіх бліжніх прыкладам вернасьці і служэньня.<br>
<br>
Дапамажы мне змагацца з спакусамі, якія мне падсоўвае сьвет, і цярпліва зносіць кожны крыж, з якім я сутыкаюся ў жыцьці. Навучы мяне пакоры і паслухмянасьці. Чувай нада мною і над усёй маёй сям’ёю гэтак жа, як некалі ты верна чуваў над Ісусам і Марыяй. Выпрасі для нас вечнае збаўленьне, каб мы ўсе маглі калісьці сустрэцца ў вечнай нябеснай хвале. Амін.