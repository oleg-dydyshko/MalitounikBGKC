<!DOCTYPE HTML><strong><font color="#d00505">БЛАСЛАВЕНЬНЕ МАЦІ<br>
(Матчына малітва)</font></strong><br>
<br>
Госпадзе Ісусе Хрысьце, Сыне Божы, дзеля малітваў Усячыстае Твае Маці, пачуй мяне, грэшную і недастойную слугу Тваю.<br>
<br>
Госпадзе, у міласэрнай уладзе Тваёй дзеці нашыя — слугі Твае <font color="#d00505"><em>(імёны)</em></font>, зьмілуйся і збаў іх дзеля Твайго імя.<br>
<br>
Госпадзе, прабач ім усе правіны вольныя і міжвольныя, якія яны ўчынілі перад Табою.<br>
<br>
Госпадзе, накіруй іх на праўдзівы шлях прыказаньняў Тваіх і прасьвятлі іх розум сьвятлом Тваім Хрыстовым для збаўленьня душы і аздараўленьня цела.<br>
<br>
Госпадзе, блаславі іх дома, на вуліцы, у школе, у працы, у дарозе ды на кожным месцы Твайго панаваньня.<br>
<br>
Госпадзе, захавай іх пад покрывам Тваім сьвятым ад кулі, што ляціць, ад стралы, нажа, мяча, атруты, агню, патопу, ад сьмяротнай пошасьці і ад раптоўнай сьмерці.<br>
<br>
Госпадзе, беражы іх ад бачных і нябачных ворагаў, ад усялякіх бедаў, зла і няшчасьцяў.<br>
<br>
Госпадзе, ацалі іх ад хваробаў і ачысьці ад усяго благога <em><font color="#d00505">(ад алкаголю, цыгарэтаў, наркотыкаў і інш.)</font></em>, дай ім палёгку ў душэўных пакутах і смутку.<br>
<br>
Госпадзе, дай ім ласку Духа Твайго Сьвятога на многія гады жыцьця, здароўе, чысьціню і шчырую пабожнасьць, каб жыць ім у любові і згодзе з людзьмі вакол іх — блізкімі і далёкімі.<br>
<br>
Госпадзе, памнож і ўмацуй іх разумовыя здольнасьці і фізічныя сілы, якія Ты ім дараваў на пабожнае сямейнае жыцьцё і дзетанараджэньне.<br>
<br>
Госпадзе, даруй і мне, слузе Тваёй, ды ўсім бацькам, што моляцца за дзяцей сваіх, слугаў Тваіх, нашае бацькоўскае блаславеньне для іх у час, што надышоў і надыходзіць — ранкам, удзень, вечарам і ўночы, дзеля імя Твайго, бо валадарства Тваё вечнае, моцнае і ўсемагутнае. Амін.<br>
<br>
Госпадзе, зьмілуйся! <font color="#d00505"><em>(12 разоў)</em></font>