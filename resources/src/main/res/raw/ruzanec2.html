<!DOCTYPE HTML><font color="#d00505"><strong>МОЛІМСЯ НА РУЖАНЦЫ</strong></font> <br>
<br>
Ружанец (лац. <em>rosarium</em> — ружовы сад) — гэта адзін са спосабаў малітвы на вяровіцы. У VI ст. гэтую ўсходнюю традыцыю перанялі манахі Заходняй Царквы. У XII ст. сьв. Дамініку зьявілася Багародзіца і паказала вяровіцу, у якой 150 пацерак былі падзеленыя на дзясяткі. Сучасная форма малітвы на ружанцы сфармавалася ў XV ст., а ў 1520 годзе яна была зацьверджана папам Львом X і названа Ружанцам Блаславёнай Дзевы Марыі. Ужо ў наш час (16 кастрычніка 2002 году) папа Ян Павел II дадаў да 15 таямніцаў веры (радасных, балесных і слаўных) яшчэ 5 сьветлых таямніцаў. <br>
<br>
Ружанец — гэта малітва, спалучаная з разважаньнямі пра радасныя, балесныя, слаўныя і сьветлыя падзеі з жыцьця Ісуса Хрыста і Найсьвятой Дзевы Марыі. <br>
<br>
<strong>Молімся на ружанцы наступным чынам:</strong> <br>
<br>
<font color="#d00505"><em>Узяўшы ў рукі ружанец, робім знак крыжа і кажам:</em></font> <br>
<br>
У імя Айца, і Сына, і Сьвятога Духа. Амін. <br>
<br>
Слава табе, Божа наш, слава Табе. <br>
<br>
Уладару Нябесны, Суцяшальніку, Духу праўды, Ты ўсюды прысутны і ўсё напаўняеш, Скарбніца дабра і жыцьця Падаўча, прыйдзі і пасяліся ў нас, і ачысьці нас ад усяго благога, і збаў, Добры, душы нашы.<br>
<br>
<font color="#d00505"><em>(Ад Вялікадня да Ўзьнясеньня замест малітвы да Сьвятога Духа «Уладару Нябесны» сьпяваем тройчы трапар Пасхі: </em></font><strong><font color="#d00505"><em>«Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў».</em></font></strong><font color="#d00505"><em>)<br>
<br>
На першай пацерцы чытаем Сымбаль веры:</em></font> <br>
<br>
Веру ў адзінага Бога Айца, усемагутнага, Творцу неба і зямлі, бачнага ўсяго і нябачна­га. І ў адзінага Госпада Ісуса Хрыста, Сына Божага, адзінароднага, ад Айца народжанага перад ўсімі вякамі. Сьвятло ад Сьвятла, праўдзівага Бога ад праўдзівага Бога, народжа­на­га, нястворанага, адзінасутнага з Айцом, праз Якога ўсё стала быць. Ён дзеля­ нас людзей, і дзеля нашага збаўленьня зышоў з неба, прыняў цела ад Духа Сьвятога і Марыі Дзевы і стаўся чалавекам. Быў укрыжаваны за нас пры Понцкім Пілаце, цярпеў і быў пахаваны. І на трэці дзень уваскрос згодна з пісаньнямі; і ўзышоў на неба, і сядзіць па правай руцэ Айца; і зноў прыйдзе ў славе судзіць жывых і мёртвых, і Яго валадарст­ву­­ ня будзе канца. Веру ў Духа Сьвятога, Госпада жыватворчага, які ад Айца пахо­дзіць; якому належыцца пакланеньне і слава разам з Айцом і Сынам, які гаварыў праз прарокаў.­ У адзіную, сьвятую, паўсюдную і апостальскую Царкву. Вызнаю адзіны хрост для адпу­шчэньня грахоў. Чакаю ўваскрасеньня мёртвых і жыцьця будучага веку. Амін. <br>
<br>
<font color="#d00505"><em>Цяпер кажам «Ойча наш»:</em></font> <br>
<br>
Ойча наш, каторы ёсьць у небе, сьвяціся імя Тваё, прыйдзі валадарства Тваё, будзь воля Твая як у небе, так і на зямлі. Хлеба нашага штодзённага дай нам сёньня, і адпусьці нам грахі нашы, як і мы адпускаем вінаватым нашым, і ня ўводзь нас у спакусу, але збаў нас ад злога. <br>
<br>
<font color="#d00505"><em>Далей – адна за адной тры пацеркі. На першай пацерцы кажам:</em></font> <br>
<br>
Слава Айцу, які нас стварыў, цяпер, і заўсёды, і на вякі вякоў. Амін. <br>
<br>
Багародзіца Дзева, радуйся, ласкі поўная Марыя, Госпад з Табою. Блаславёная Ты між жанчынаў і блаславёны плод улоньня Твайго, бо Ты нарадзіла Збаві­целя душ нашых.­ <br>
<br>
<font color="#d00505"><em>На другой пацерцы кажам:</em></font> <br>
<br>
Слава Сыну, які нас выбавіў, цяпер, і заўсёды, і на вякі вякоў. Амін. <br>
<br>
Багародзіца Дзева, радуйся, ласкі поўная Марыя, Госпад з Табою. Блаславёная Ты між жанчынаў і блаславёны плод улоньня Твайго, бо Ты нарадзіла Збаві­целя душ нашых.­ <br>
<br>
<font color="#d00505"><em>На трэцяй пацерцы кажам:</em></font> <br>
<br>
Слава Сьвятому Духу, які нас прасьвятліў і ў сьвятой веры ўмацаваў, цяпер, і заўсёды, і на вякі вякоў. Амін. <br>
<br>
Багародзіца Дзева, радуйся, ласкі поўная Марыя, Госпад з Табою. Блаславёная Ты між жанчынаў і блаславёны плод улоньня Твайго, бо Ты нарадзіла Збавіцеля душ нашых.­ <br>
<br>
Слава Айцу, і Сыну, і Сьвятому Духу, цяпер, і заўсёды, і на вякі вякоў. Амін. <br>
<br>
<font color="#d00505"><em>Далей ідзе адна асобная (вялікая) пацерка. На ёй, у залежнасьці ад дня тыдня, аб’яўляецца першая таямніца Ружанцу. Пасьля кароткай паўзы-разважаньня чытаем малітву «Ойча наш»:</em></font> <br>
<br>
Ойча наш, каторы ёсьць у небе, сьвяціся імя Тваё, прыйдзі валадарства Тваё, будзь воля Твая як у небе, так і на зямлі. Хлеба нашага штодзённага дай нам сёньня, і адпусьці нам грахі нашы, як і мы адпускаем вінаватым нашым, і ня ўводзь нас у спакусу, але збаў нас ад злога. <br>
<br>
<font color="#d00505"><em>На кожнай з дзесяці пацерак молімся:</em></font> <br>
<br>
Багародзіца Дзева, радуйся, ласкі поўная Марыя, Госпад з Табою. Блаславёная Ты між жанчынаў і блаславёны плод улоньня Твайго, бо Ты нарадзіла Збавіцеля душ нашых.­ <br>
<br>
<font color="#d00505"><em>Пасьля кожнага з 5 дзясяткаў пацерак заўсёды кажам:</em></font> <br>
<br>
Слава Айцу, і Сыну, і Сьвятому Духу, цяпер, і заўсёды, і на вякі вякоў. Амін. <br>
<br>
<font color="#d00505"><em>Падчас сваіх зьяўленьняў у Фаціме Маці Божая прасіла пасьля кожнага дзясятку пацерак дадаваць наступную малітву:</em></font> <br>
<br>
О, мой Ісусе, прабач нам нашыя грахі, збаў нас ад пякельнага агню і прывядзі ўсе душы на неба, асабліва тыя, якія найбольш патрабуюць Тваёй міласэрнасьці. <br>
<br>
<font color="#d00505"><em>Далей молімся ў тым самым парадку і разважаем над чарговымі таямніцамі Ружанцу.<br>
<br>
Напрыканцы малітвы на ружанцы зьвяртаемся да Багародзіцы:</em></font> <br>
<br>
Пад Тваю міласэрнасьць прыбягаем, Багародзіца Дзева, маленьняў нашых у час суму не адкінь, але ад бедаў вызвалі нас, адзіная чыстая і блаславёная.