<!DOCTYPE HTML><strong><font color="#d00505">Аўторак пасьля Сёмухі ўвечары<br>
<br>
ВЯЧЭРНЯ</font></strong><br>
<br>
<font color="#d00505"><em>На <strong>«Госпадзе, Цябе клічу...»:</strong><br>
<br>
(Тон 1)</em></font> Як прыродна і ўласьціва духоўнаму небу палымянымі языкамі абвяшчаць народам славу Бога Айца, які разам з Сынам і Духам агнём упрыгожыў нябёсы і прасьвятліў створаны сусьвет.<br>
<br>
Калі вучні Хрыстовыя былі сабраныя на Сыёне, Дух Сьвяты, згодна з абяцаньнем, зышоў на іх у выглядзе вогненных языкоў і напоўніў іх духоўным агнём, каб абвяшчаць тайніцу Тройцы.<br>
<br>
Сьвяты Дух Сваім прыйсьцем зрабіў сьвятых вучняў мячамі, у небе каванымі: яны асьвяцілі зямлю Богу Айцу, калі пасеклі ўсё нязбожнае і зьнішчылі зброю хітрага ворага, для збаўленьня душ нашых.<br>
<br>
<em><font color="#d00505">Тры песьні з мінэі.</font></em><br>
<br>
<strong>Слава... цяпер...</strong><br>
<br>
<font color="#d00505"><em>(Тон 2)</em></font> Мы бачылі праўдзівае сьвятло, прынялі Духа нябеснага, знайшлі веру праўдзівую, пакланяемся неразьдзельнай Тройцы, бо Яна нас збавіла.<br>
<br>
<br>
<strong><font color="#d00505">Вершапесьні</font></strong><br>
<br>
<font color="#d00505"><em>(Тон 4)</em></font> Сёньня, Госпадзе, зышло на Тваіх апосталаў дзеяньне Сьвятога Духа Твайго і зрабіла іх мудрымі ў богапазнаньні, напоўніўшы іх блаславёным вучэньнем Тваім. Дзеля гэтага славім Твой збавенны провід, Ісусе ўсемагутны, Збавіцелю душ нашых.<br>
<br>
<em><font color="#d00505">Верш.</font></em> Сэрца чыстае ствары ўва мне, Божа, і дух правы абнаві ў нутры маім.<br>
<br>
Сёньня Дух усемагутны Твой, Уладару, адзінасутны з Табою, пасылаецца Айцом у выглядзе вогненных языкоў, каб даць апосталам Тваім сілу прапаведаваць веліч Тваю. Дзеля гэтага славім Твой збавенны провід, Ісусе ўсемагутны, Збавіцелю душ нашых.<br>
<br>
<em><font color="#d00505">Верш.</font></em> Не адкінь мяне ад аблічча Твайго, і Духа Твайго Сьвятога не адымі ад мяне.<br>
<br>
Сёньня Ты, Збавіцелю, паслаў дары Суцяшальніка Твайго, каб людзкая прырода магла прарочыць, згодна з Тваім, Слова, абяцаньнем і наказам, і пакланяцца неразьдзельнай Тройцы. Дзеля гэтага славім Твой збавенны провід, Ісусе ўсемагутны, Збавіцелю душ нашых.<br>
<br>
<strong>Слава... цяпер...</strong><br>
<br>
<em><font color="#d00505">(Тон 6)</font></em> Дух Твой Сьвяты, Госпадзе, прыйшоў і напоўніў апосталаў Тваіх, і навучыў іх гаварыць рознымі мовамі. Для няверных гэты цуд выдаўся пахмельлем, а для верных ён стаўся крыніцаю збаўленьня. Дык і нас зрабі годнымі Ягонага прасьвятленьня, молімся Табе, Чалавекалюбча.<br>
<br>
<br>
<strong><font color="#d00505">Адпушчальныя трапары</font></strong><br>
<br>
<font color="#d00505"><em>Трапар сьвятога дня.</em></font><br>
<br>
<strong>Слава... цяпер...<br>
<br>
<font color="#d00505">Трапар сьвята</font></strong><font color="#d00505"> (тон 8).</font> Блаславёны Ты, Хрысьце Божа наш, што рыбакоў напоўніў мудрасьцю, паслаўшы ім Духа Сьвятога, і праз іх улавіў увесь сусьвет. Чалавекалюбча, слава Табе.