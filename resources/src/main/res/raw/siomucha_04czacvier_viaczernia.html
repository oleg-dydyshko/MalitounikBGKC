<!DOCTYPE HTML><font color="#d00505"><strong>Чацьвер пасьля Сёмухі ўвечары<br>
<br>
ВЯЧЭРНЯ</strong><br>
<br>
<em>На </em></font><strong><font color="#d00505"><em>«Госпадзе, Цябе клічу...»:</em></font></strong><br>
<br>
<font color="#d00505"><em>(Тон 4)</em></font> Сёньня, Госпадзе, зышла сіла ўсесьвятога Духа Твайго на апосталаў Тваіх і зрабіла іх мудрымі ў богапазнаньні, напоўніўшы іх боскім вучэньнем Тваім. Дзеля гэтага славім Твой провід, Ісусе ўсемагутны, Збавіцелю душ нашых.<br>
<br>
Сёньня Дух Твой усемагутны, Уладару, адзінасутны з Табою, пасылаецца ад Айца ў выглядзе вогненных языкоў, і дае апосталам Тваім сілу абвяшчаць веліч Тваю. Дзеля гэтага славім Твой збавенны провід, Ісусе ўсемагутны, Збавіцелю душ нашых.<br>
<br>
Сёньня Ты, Збавіцелю, паслаў Суцяшальніка Твайго Духа, даючы людзкой прыродзе дар прароцтва, як Ты, Слова, некалі прадказаў, і наказаў пакланяцца неразьдзельнай Тройцы. Дзеля гэтага славім Твой збавенны провід, Ісусе ўсемагутны, Збавіцелю душ нашых.<br>
<br>
<em><font color="#d00505">Тры песьні з мінэі</font></em><font color="#d00505">.</font><br>
<br>
<strong>Слава... цяпер...</strong><br>
<br>
<em><font color="#d00505">(Тон 2)</font></em> Славім у песьнях Тройцу адзінасутную – Айца і Сына разам з Духам Сьвятым, – якую прапаведавалі прарокі, апосталы і мучанікі.<br>
<br>
<br>
<strong><font color="#d00505">Вершапесьні</font></strong><br>
<br>
<font color="#d00505"><em>(Тон 1)</em></font> Майсей некалі бачыў Таго, хто ёсьць, у агні; а сёньня Дух зыходзіць у агні на сьведкаў Божых і мудрых апосталаў, прасьвятляючы іх: Бог адзіны, той самы тады і цяпер.<br>
<br>
<font color="#d00505"><em>Верш.</em></font> Сэрца чыстае ствары ўва мне, Божа, і дух правы абнаві ў нутры маім.<br>
<br>
Апосталы, прасьветленыя вогненнымі языкамі, сталіся багамудрымі і клікалі ўсіх да вады боскага хрышчэньня, папаліўшы агнём Духа нязбожныя выдумкі краснамоўцаў. Прасьвятлі, Суцяшальніку, і нас, якія верна славім Цябе.<br>
<br>
<font color="#d00505"><em>Верш.</em></font> Не адкінь мяне ад аблічча Твайго, і Духа Твайго Сьвятога не адымі ад мяне.<br>
<br>
Грубасьць рэчыўную тых, што ў целе служылі Табе, Божа мой, Ты невымоўна напоўніў нярэчыўным полымем Духа. Дзіўны Ты ва ўсіх творах Тваіх і годны ўсялякай хвалы, Чалавекалюбча!<br>
<br>
<strong>Слава... цяпер...</strong><br>
<br>
<font color="#d00505"><em>(Тон 6)</em></font> Маючы суцяшальніка Хрыста Бога ў Айца, іншаму Суцяшальніку, які прыйшоў сёньня да нас на зямлю, у веры паклонімся.<br>
<br>
<br>
<font color="#d00505"><strong>Адпушчальныя трапары</strong></font><br>
<br>
<em><font color="#d00505">Трапар сьвятога дня.</font></em><br>
<br>
<strong>Слава... цяпер...<br>
<br>
<font color="#d00505">Трапар сьвята</font></strong> <em><font color="#d00505">(тон 8).</font></em> Блаславёны Ты, Хрысьце Божа наш, што рыбакоў напоўніў мудрасьцю, паслаўшы ім Духа Сьвятога, і праз іх улавіў увесь сусьвет. Чалавекалюбча, слава Табе.