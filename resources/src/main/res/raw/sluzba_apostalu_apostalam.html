<!DOCTYPE HTML><font color="#d00505"><strong>СЛУЖБА АПОСТАЛУ АБО АПОСТАЛАМ<br>
<br>
Трапар </strong><em>(тон 3).</em></font> Апостале сьвяты <em>... (<font color="#d00505">або</font>: апосталы сьвятыя),</em> малі <em>(маліце)</em> міласэрнага Бога, каб Ён дараваў душам нашым адпушчэньне грахоў.<br>
<br>
<font color="#d00505"><strong>Кандак </strong><em>аднаго апостала (тон 4).</em></font> Быццам ясную зорку, Царква, прасьветленая зьзяньнем цудаў тваіх, прыдбала цябе, апостале <em>...</em>. Дзеля гэтага ўсклікаем да Хрыста: Збаў, Міласьцівы, тых, што шануюць памяць апостала Твайго.<br>
<br>
<font color="#d00505"><strong>Кандак </strong><em>некалькіх апосталаў (тон 3).</em></font> Вы, мудрыя, былі галінкамі вінаграднай лазы Хрыстовай і прынесьлі дабрадзейныя гронкі, што сочаць нам віно збаўленьня; мы ж радасна п’ем яго і сьвяткуем пачэсную вашую памяць. Вучні Гасподнія, маліцеся, каб нам атрымаць зьмілаваньне і адпушчэньне грахоў.<br>
<br>
<font color="#d00505"><strong>Пракімен</strong> <em>(Пс 18.5, 2).</em></font> Па ўсёй зямлі разышоўся голас іх, і аж да канцоў сьвету словы іх.<br>
<br>
<em><font color="#d00505">Верш.</font></em> Нябёсы абвяшчаюць славу Божую, аб творах рук Ягоных расказвае небасхіл.<br>
<br>
<strong><font color="#d00505">Апостал: </font></strong><em><font color="#d00505">1 Кар 4.9-16</font></em><font color="#d00505">.</font><br>
<br>
<strong><font color="#d00505">Алілуя</font></strong> <em><font color="#d00505">(Пс 88.6, 8).</font></em> Нябёсы славяць цуды Твае, Госпадзе, і вернасьць Тваю – хоры сьвятых.<br>
<br>
<em><font color="#d00505">Верш.</font></em> Бог праслаўлены ў мностве сьвятых.<br>
<br>
<font color="#d00505"><strong>Евангельле: </strong><em>Лк 10.1-15; або Лк 10.16-21</em>.<br>
<br>
<strong>Прычасьнік</strong> <em>(Пс 18.5, 2).</em></font> Па ўсёй зямлі разышоўся голас іх, і аж да канцоў сьвету словы іх. Алілуя, алілуя, алілуя.