<!DOCTYPE HTML><font color="#d00505"><strong>СЛУЖБА БЕСКАРЫСЬЛІВЫМ ЛЕКАРАМ І ЦУДАТВОРЦАМ<br>
<br>
Трапар </strong><em>(тон 8).</em></font> Сьвятыя і бескарысьлівыя лекары <em>...</em> і <em>...</em>, аздаравіце немачы нашыя: дарам атрымалі, дарам і давайце.<br>
<br>
<font color="#d00505"><strong>Іншы трапар</strong> <em>(тон 5).</em></font> Цуды сьвятых мучанікаў Тваіх <em>...</em> і <em>...</em>, Ты, Госпадзе, дараваў нам, як непахісную сьцяну: малітвамі іх захавай у бясьпечнасьці людзей Тваіх, даруючы ім супакой, бо Ты адзіны добры і Чалавекалюбец.<br>
<br>
<font color="#d00505"><strong>Кандак </strong><em>(тон 2).</em></font> Атрымаўшы дар ацаленьняў, вы, слаўныя лекары і цудатворцы, вяртаеце здароўе тым, што ў патрэбе. Прыйдзіце і абярніце ў нішто намеры ворага, і аздаравіце сьвет цудамі вашымі.<br>
<br>
<font color="#d00505"><strong>Пракімен</strong> <em>(Пс 15.3, 8).</em></font> Госпад узбудзіў ува мне дзіўную любоў да сьвятых, што жывуць на Ягонай зямлі.<br>
<br>
<font color="#d00505"><em>Верш.</em></font> Маю Госпада заўжды перад вачыма: не пахіснуся, бо Ён па правай руцэ маёй.<br>
<br>
<font color="#d00505"><strong>Апостал: </strong><em>1 Кар 12.27 – 13.8</em>.<br>
<br>
<strong>Алілуя </strong><em>(Пс 132.1, 3).</em></font> Як добра, як міла, калі браты жывуць у згодзе.<br>
<br>
<font color="#d00505"><em>Верш.</em></font> Госпад там дае блаславеньне і даруе жыцьцё давеку.<br>
<br>
<font color="#d00505"><strong>Евангельле:</strong> <em>Мц 10.1, 5-8</em>.<br>
<br>
<strong>Прычасьнік.</strong></font> Усклікніце, праведнікі, Госпаду ў радасьці: хвала пасуе праведным. Алілуя, алілуя, алілуя.