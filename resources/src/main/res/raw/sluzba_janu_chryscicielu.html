<!DOCTYPE HTML><font color="#d00505"><strong>СЛУЖБА СЬВЯТОМУ ЯНУ ХРЫСЬЦІЦЕЛЮ</strong></font><br>
<br>
<strong><font color="#d00505">Трапар</font></strong> <em><font color="#d00505">(тон 2).</font></em> Праведніка ўспамінаем з пахвалою: табе ж, Прадвесьніча, даволі сьведчаньня Гасподняга, што ты – больш пачэсны за прарокаў, бо аказаўся дастойным хрысьціць у вадзе Прадказанага. Ты і пацярпеў за праўду з радасьцю, і абвясьціў тым, што ў пекле, Бога, які аб’явіўся ў целе, узяў на Сябе грахі сьвету і дараваў нам багацьце Свайго зьмілаваньня.<br>
<br>
<strong><font color="#d00505">Кандак</font></strong> <em><font color="#d00505">(тон 2).</font></em> Прарок Божы і прадвесьнік ласкі, знайшоўшы ў зямлі, быццам шыпшыну, сьвятую галаву тваю, атрымліваем аздараўленьні, бо, як і раней, ты зноў прапаведуеш сьвету пакаяньне. <br>
<br>
<br>
<strong><font color="#d00505">Пракімен</font></strong> <em><font color="#d00505">(Пс 63.11, 2).</font></em> Праведнік узрадуецца ў Госпадзе і знойдзе прытулак у Яго.<br>
<br>
<em><font color="#d00505">Верш.</font></em> Госпадзе, пачуй голас малітвы маёй.<br>
<br>
<br>
<strong><font color="#d00505">Апостал:</font></strong> <em><font color="#d00505">Дз 13.25-32.</font></em><br>
<br>
<br>
<strong><font color="#d00505">Алілуя</font></strong> <em><font color="#d00505">(Пс 91.13, 14).</font></em> Праведнік як пальма зацьвіце, як кедр ліванскі разрасьцецца.<br>
<br>
<em><font color="#d00505">Верш.</font></em> Пасаджаны ў доме Гасподнім, ён расьцьвіце на панадворку Бога нашага. <br>
<br>
<br>
<strong><font color="#d00505">Евангельле:</font></strong><em><font color="#d00505"> Ян 1.29-34</font></em><font color="#d00505">.</font><br>
<br>
<strong>Чытаньне сьвятога Евангельля паводле Яна</strong><br>
<br>
У той час Ян убачыў Ісуса, які ішоў да яго, і кажа: «Вось Ягнё Божае, што забірае грэх сьвету. Гэта Той, пра якога я казаў: “За мною прыйдзе Муж, які ёсьць перада мною, бо быў раней за мяне”. І я ня ведаў Яго. Але ж я на тое прыйшоў, хрысьцячы вадою, каб Ён зьявіўся Ізраілю». І засьведчыў Ян, кажучы: «Я бачыў Духа, што як голуб зыходзіў з неба і спачыў на Ім. І я ня ведаў Яго, але Той, хто паслаў мяне хрысьціць вадою, сказаў: “На кім убачыш Духа, што зыходзіць і на Ім застаецца – Той хрысьціць Сьвятым Духам”. І я бачыў і сьведчу, што Ён – Сын Божы».<br>
<br>
<br>
<strong><font color="#d00505">Прычасьнік</font></strong> <em><font color="#d00505">(Пс 111.6-7)</font></em><font color="#d00505">.</font> Памяць праведніка жыць будзе вечна, благое весткі ён не збаіцца. Алілуя, алілуя, алілуя. 