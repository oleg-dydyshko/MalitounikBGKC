<!DOCTYPE HTML><font color="#d00505"><strong>СЛУЖБА МУЧАНІЦЫ<br>
<br>
Трапар </strong><em>(тон 4).</em></font> Ягнё Тваё, Ісусе, ..., кліча моцным голасам: Цябе, Жаніх мой, люблю і, Цябе шукаючы, мукі перанашу і расьпінаюся з Табою, і пахаваньне прымаю ў хрышчэньні Тваім, і цярплю за Цябе, каб панаваць з Табою, і паміраю за Цябе, каб з Табою жыць. Ты ж прымі мяне, як ахвяру чыстую, што з любоўю прыносіцца Табе. Малітвамі яе, Міласэрны, збаў душы нашыя.<br>
<br>
<font color="#d00505"><strong>Кандак </strong><em>(тон 2).</em></font> Спраўляючы пачэсную памяць тваю, мучаніца ..., мы верныя суцяшэньне душэўнае атрымліваем і голасна клічам: Малі Хрыста безупынна за ўсіх нас.<br>
<br>
<font color="#d00505"><strong>Іншы кандак </strong><em>(тон 4).</em></font> Боская памяць твая, ..., быццам сонца, зазьзяла на ўвесь сьвет на сьведчаньне пра жыцьцё тваё: перамогшы ўстрыманасьцю цялесныя спакусы, ты заручылася з Хрыстом крывёю мучэньняў, і цяпер ад усіх бедаў ратуеш тых, што славяць цябе, усклікаючы: Радуйся, маці сьвятая.<br>
<br>
<font color="#d00505"><strong>Пракімен</strong> <em>(Пс 67.36, 27).</em></font> Дзіўны Бог у сьвятых сваіх, Бог Ізраіля.<br>
<br>
<em><font color="#d00505">Верш.</font></em> На зборах вашых блаславіце Бога, Госпада, усе нашчадкі Ізраіля.<br>
<br>
<font color="#d00505"><strong>Апостал: </strong><em>2 Кар 6.1-10; або Гал 3.23-29</em>.<br>
<br>
<strong>Алілуя </strong><em>(Пс 39.2, 3).</em></font> Спадзяваўся я на Госпада, спадзяваўся моцна, і Ён, схіліўшыся нада мною, пачуў кліч мой.<br>
<br>
<em><font color="#d00505">Верш.</font></em> Ён выцягнуў мяне з гібельнай ямы і з багністага балота.<br>
<br>
<font color="#d00505"><strong>Евангельле: </strong><em>Мц 15.21-28; або<br>
Мк 5.24-34</em>.<br>
<br>
<strong>Прычасьнік</strong> <em>(Пс 32.1).</em></font> Усклікніце, праведнікі, Госпаду ў радасьці: хвала пасуе праведным. Алілуя, алілуя, алілуя.