<!DOCTYPE HTML><strong><font color="#d00505">СЛУЖБА НАЙСЬВЯЦЕЙШАЙ БАГАРОДЗІЦЫ<br>
<br>
Трапар </font></strong><em><font color="#d00505">(тон 4).</font></em> Да Багародзіцы сёньня сьпешна пойдзем, грэшныя і пакорныя, і прыпадзем да яе, каючыся і ўсклікаючы з глыбіні душы: Уладарка наша, памажы, пакажы ласку тваю, сьпяшайся, бо гінем у бездані правінаў. Не пакінь нас з нічым, бо Ты адзіная надзея наша.<br>
<br>
<strong><font color="#d00505">Іншы трапар </font></strong><em><font color="#d00505">(тон 4).</font></em> Не перастанем ніколі, Багародзіца, мы недастойныя, славіць сілу Тваю: калі б ня Ты заступалася за нас у малітве, хто б выбавіў нас ад столькіх бедаў, хто б захаваў нас свабоднымі? Не адступімся ад Цябе, Уладарка, бо Ты выбаўляеш заўжды слугаў тваіх ад усякіх нягодаў.<br>
<br>
<strong><font color="#d00505">Кандак </font></strong><em><font color="#d00505">(тон 6).</font></em> Ня маем іншай помачы, ня маем іншай надзеі, апроч Цябе, Уладарка: Ты нам памажы. На Цябе спадзяемся і Табою хвалімся, мы – слугі Твае: ня дай нам пасаромецца.<br>
<br>
<br>
<font color="#d00505"><strong>Пракімен</strong> <em>(Лк 1.46-48).</em></font> Душа мая абвяшчае веліч Госпада і мой дух узрадаваўся ў Богу Збаўцы маім.<br>
<br>
<em><font color="#d00505">Верш.</font></em> Бо Ён глянуў на пакорнасьць служкі сваёй: ад гэтага часу шчасьліваю будуць называць мяне ўсе пакаленьні.<br>
<br>
<br>
<strong><font color="#d00505">Апостал: </font></strong><em><font color="#d00505">Флп 2.5-11</font></em><font color="#d00505">.</font><br>
<br>
<strong>Чытаньне лісту сьвятога Апостала Паўла да Філіпійцаў</strong><br>
<br>
Браты, хай у вас будуць тыя самыя думкі, што былі ў Хрысьце Ісусе. Ён, у Боскай постаці, не палічыў за здабытак быць роўным Богу, але спустошыў Сябе самога, прыняўшы постаць слугі, стаўшыся падобным да людзей. Зьявіўшыся ў постаці чалавека, Ён панізіў Сябе, стаўся паслухмяным аж да сьмерці – і то сьмерці крыжовае. Дзеля гэтага Бог узьвялічыў Яго над усіх, даўшы Яму імя, вышэйшае за ўсялякае імя, каб перад імем Ісуса схілялася кожнае калена, у небе, на зямлі і пад зямлёю, і каб кожны язык вызнаваў, што Ісус Хрыстос – Госпад на хвалу Бога Айца.<br>
<br>
<br>
<strong><font color="#d00505">Алілуя </font></strong><em><font color="#d00505">(Пс 44.11, 13).</font></em> Слухай, дачка, глянь і прыхілі вуха тваё.<br>
<br>
<em><font color="#d00505">Верш.</font></em> Вяльможы людзкія будуць шукаць ласкі ў цябе.<br>
<br>
<br>
<strong><font color="#d00505">Евангельле:</font></strong> <em><font color="#d00505">Лк 10.38-42; 11.27-28</font></em><font color="#d00505">.</font><br>
<br>
<strong>Чытаньне сьвятога Евангельля паводле Лукі</strong><br>
<br>
У той час Ісус увайшоў у адну вёску, і жанчына, на імя Марта, прыняла Яго ў свой дом. У яе была сястра, – звалася яна Марыя – якая села ля ног Ісусавых і слухала Ягонае слова. Марта ж увіхалася каля паслугі і, падышоўшы, сказала: «Госпадзе, ці ж Цябе ня рупіць, што мая сястра пакінула мяне адну паслугоўваць? Скажы ёй, каб дапамагла мне. Ісус адказаў ёй: «Марта, Марта, ты турбуешся і клапоцішся аб многім, а адно толькі патрэбнае. Марыя выбрала лепшую частку, якая не адбярэцца ад яе».<br>
<br>
Калі Ён гаварыў гэта, нейкая жанчына з народу, узвысіўшы голас, сказала: «Шчасьлівае ўлоньне, што насіла Цябе, і грудзі, якія Ты ссаў». А Ён адказаў: «Сапраўды, шчасьлівыя тыя, што чуюць слова Божае і захоўваюць яго».<br>
<br>
<br>
<strong><font color="#d00505">Прычасьнік</font></strong> <em><font color="#d00505">(Пс 115.4).</font></em> Чашу збаўленьня прыму, буду клікаць імя Гасподняе. Алілуя, алілуя, алілуя.