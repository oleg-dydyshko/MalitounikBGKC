<!DOCTYPE HTML><font color="#d00505"><strong>СЛУЖБА ПОСЬНІКУ / АСКЕТУ, МАНАХУ І ПУСТЭЛЬНІКУ<br>
<br>
Трапар </strong><em>(тон 8).</em></font> У табе, ойча, верна захаваўся вобраз Божы: узяўшы крыж, ты пайшоў усьлед за Хрыстом і на справе навучаў не клапаціцца аб целе, бо яно прамінае, але дбаць пра душу, рэч несьмяротную. Дзеля гэтага разам з анёламі радуецца, сьвяты <em>...</em>, дух твой.<br>
<br>
<strong><font color="#d00505">Іншы трапар </font></strong><em><font color="#d00505">(тон 8).</font></em> Струменямі сьлёз тваіх пустыню бясплодную ты ўрадліваю зрабіў і стогнамі душы плады высілкаў у сто разоў памножыў, і быў для ўсіх сьветачам, зьзяючы цудамі, <em>...</em> ойча наш. Малі Хрыста Бога збавіць душы нашы.<br>
<br>
<strong><font color="#d00505">Іншы трапар </font></strong><em><font color="#d00505">(тон 1).</font></em> Пустыні жыхаром, анёлам у целе і цудатворцам быў ты, баганосны ойча наш <em>...</em>; пастом, нядрэмнасьцю і малітваю нябесныя дараваньні прыняўшы, аздараўляеш нядужых і душы тых, што з вераю прыходзяць да цябе. Слава Таму, хто даў табе сілу; слава Таму, хто ўславіў цябе; слава Таму, хто праз цябе дае ўсім аздараўленьні.<br>
<br>
<strong><font color="#d00505">Кандак </font></strong><em><font color="#d00505">(тон 2).</font></em> Узброіўшыся чысьцінёю душэўнаю і ўзяўшы няспынную малітву як кап’ё, ты перамог усе цяжкасьці, <em>...</em> ойча наш. Маліся безупынна за ўсіх нас.<br>
<br>
<strong><font color="#d00505">Пракімен</font></strong> <em><font color="#d00505">(Пс 115.6, 3).</font></em> Дарагая ў вачох Госпада сьмерць сьвятых Яго.<br>
<br>
<em><font color="#d00505">Верш.</font></em> Чым адплачу Госпаду за ўсе дабрадзействы Яго.<br>
<br>
<strong><font color="#d00505">Апостал: </font></strong><em><font color="#d00505">Гал 5.22 – 6.2</font></em><font color="#d00505">.</font><br>
<br>
<strong><font color="#d00505">Алілуя </font></strong><em><font color="#d00505">(Пс 111.1, 2).</font></em> Шчасьлівы муж, які баіцца Госпада і суцяшэньне знаходзіць у запаветах Яго.<br>
<br>
<font color="#d00505"><em>Верш.</em></font> Патомства яго будзе магутным на зямлі.<br>
<br>
<font color="#d00505"><strong>Евангельле: </strong><em>Мц 11.27-30; або<br>
Лк 6.17-23</em>.<br>
<br>
<strong>Прычасьнік.</strong></font> Памяць праведніка жыць будзе вечна, благое весткі ён не збаіцца. Алілуя, алілуя, алілуя.