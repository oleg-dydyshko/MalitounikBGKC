<!DOCTYPE HTML><strong><font color="#d00505">СЛУЖБА СЬВЯТАНАЧАЛЬНІКАМ<br>
<br>
Трапар </font></strong><em><font color="#d00505">(тон 4).</font></em> Божа айцоў нашых, Ты паступаеш з намі паводле Тваёй заўсёднай лагоднасьці: не пераставай быць спагадлівым для нас, але малітвамі іх кіруй у супакоі нашым жыцьцём.<br>
<br>
<strong><font color="#d00505">Кандак </font></strong><em><font color="#d00505">(тон 8).</font></em> Як дабрадзейнасьці настаўнікаў і сьвятаначальнікаў красу, Царква славіць у песьнях вас, непераможныя: падавайце настаўленьне ў дабрадзейнасьці і вызваленьне ад спакусаў усім, што з любоўю шануюць вас.<br>
<br>
<br>
<font color="#d00505"><strong>Пракімен</strong> <em>(Пс 115.6, 3).</em></font> Дарагая ў вачох Госпада сьмерць сьвятых Яго.<br>
<br>
<font color="#d00505"><em>Верш.</em></font> Чым адплачу Госпаду за ўсе дабрадзействы Яго.<br>
<br>
<br>
<strong><font color="#d00505">Апостал: </font></strong><em><font color="#d00505">Гбр 13.17-21</font></em><font color="#d00505">.<br>
<br>
<br>
<strong>Алілуя </strong><em>(Пс 131.9, 13).</em></font> Сьвятары Твае апрануцца ў справядлівасьць, і сьвятыя Твае ў радасьці жыць будуць.<br>
<br>
<font color="#d00505"><em>Верш.</em></font> Госпад выбраў Сыён, пажадаў мець яго Сабе за сялібу.<br>
<br>
<br>
<strong><font color="#d00505">Евангельле: </font></strong><em><font color="#d00505">Мц 5.14-19; або Ян 10.9-16</font></em><font color="#d00505">.</font><br>
<br>
<p dir="ltr" style="margin-top:0; margin-bottom:0; text-align:start;"><strong>Чытаньне сьвятога Евангельля паводле Мацьвея</strong> <em>(Мц 5.14-19)</em><br>
<br>
<p dir="ltr" style="margin-top:0; margin-bottom:0; text-align:start;"><em>Сказаў Госпад вучням Сваім:</em><br>
<br>
<p dir="ltr" style="margin-top:0; margin-bottom:0; text-align:start;">Вы – сьвятло сьвету. Ня можа схавацца места, што стаіць на гары. І, запаліўшы сьвечку, не стаўляюць яе пад судзінаю, але на сьвечніку, каб сьвяціла ўсім у доме. Гэтак няхай вашае сьвятло сьвеціць перад людзьмі, каб яны бачылі вашыя добрыя ўчынкі і ўславілі вашага Айца, што ў небе. Ня думайце, што Я прыйшоў парушыць Закон ці прарокаў; не парушыць прыйшоў Я, але выканаць. Бо сапраўды кажу вам: пакуль не праміне неба і зямля, ніводная ёта ці рыса не праміне з Закону, пакуль ня споўніцца ўсё. Вось жа, хто парушыць адно з гэтых найменшых прыказаньняў і навучыць таго людзей, той найменшым будзе названы ў Нябесным Валадарстве; а хто споўніць і навучыць, той будзе названы вялікім у Нябесным Валадарстве.<br>
<br>
<p dir="ltr" style="margin-top:0; margin-bottom:0; text-align:start;"><strong>Чытаньне сьвятога Евангельля паводле Яна</strong> <em>(Ян 10.9-16)</em><br>
<br>
<p dir="ltr" style="margin-top:0; margin-bottom:0; text-align:start;"><em>Сказаў Госпад да габрэяў, якія прыйшлі да Яго:</em><br>
<br>
<p dir="ltr" style="margin-top:0; margin-bottom:0; text-align:start;">Я – дзьверы: хто ўвойдзе праз Мяне, будзе збаўлены; увойдзе і выйдзе, і знойдзе па́шу. Злодзей прыходзіць, толькі каб украсьці, і забіць, і загубіць. Я прыйшоў, каб вы мелі жыцьцё, і мелі яго ўдосталь. Я – Добры Пастыр. Добры пастыр жыцьцё сваё кладзе за авечкі свае. А найміт, ня пастыр, той, каму авечкі не свае, бачыць, як прыходзіць воўк, і пакідае авечак і ўцякае, а воўк хапае іх і разганяе; <em>(а найміт уцякае), </em>бо ён – найміт і ня дбае пра авечак. Я – Добры Пастыр, і ведаю Маіх, і Мае́ ведаюць Мяне. Як ведае Мяне Айцец, і Я ведаю Айца, і Сваё жыцьцё кладу за авечкі. Ма́ю і іншыя авечкі, што ня з гэтага двара, і тых Мне трэба прывесьці, каб пачулі голас Мой. І будзе адна аўчарня і адзін Пастыр.<br>
<br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Прычасьнік.</strong></font> Памяць праведніка жыць будзе вечна, благое весткі ён не збаіцца. Алілуя, алілуя, алілуя.