<!DOCTYPE HTML><font color="#d00505"><strong>СУБОТА АКАФІСТУ</strong></font><br>
<br>
<strong><font color="#d00505">ЛІТУРГІЯ<br>
<br>
Трапар</font></strong> <em><font color="#d00505">(тон 8)</font></em><font color="#d00505">.</font> Як толькі атрымаў тайны загад, арханёл Габрыэль сьпешна зьявіўся ў доме Язэпа і сказаў Найчыстай Дзеве: «Той, хто нахіліў нябёсы, каб зыйсьці на зямлю, зьмяшчаецца ў Табе, застаючыся нязьменным. Бачачы Яго ва ўлоньні Тваім у выглядзе слугі, абняты страхам усклікаю: Радуйся, Дзева Маці!» <br>
<br>
<font color="#d00505"><strong>Кандак</strong> <em>(тон 8)</em>.</font> Магутная Ўладарка Багародзіца, мы, верныя слугі Твае, выбаўленыя Табою ад бедаў, песьні ўдзячнасьці і перамогі Табе прыносім.Ты ж, маючы сілу непераможную, ад усякіх напасьцяў выратуй нас, каб нам усклікнуць Табе: «Радуйся, Дзева Маці!»<br>
<br>
<br>
<strong><font color="#d00505">Пракімен</font></strong> <em><font color="#d00505">(Лк 1.46-47)</font></em><font color="#d00505">.</font> Душа мая абвяшчае веліч Госпада, і мой дух узрадаваўся ў Богу Збаўцы маім. <br>
<br>
<em><font color="#d00505">Верш</font></em><font color="#d00505">.</font> Бо Ён глянуў на пакорнасьць служкі сваёй: ад гэтага часу шчасьлівай называць мяне будуць усе пакаленьні.<br>
<br>
<br>
<strong>Чытаньне лісту сьвятога апостала Паўла да Габрэяў</strong> <em>(Гбр 9.1-7)</em><br>
<br>
Браты, першы запавет меў свае ўставы служэньня і зямную сьвятыню. Гэта быў шацёр, у першай частцы якога быў сьветач, і стол, і складаньне хлябоў: называлася яна «сьвятым (месцам)». За другою ж заслонаю была сьвятыня, званая «сьвятое сьвятых». Мела яна залаты ахвярнік для кадзіла і Каўчэг Запавету, увесь акованы золатам, у якім была залатая судзіна з маннаю і жазло Аарона, што расьцьвіло, і дошкі Запавету. А над ім хэрувімы славы, што крыламі ацянялі месца ачышчэньня. Але аб гэтым няма патрэбы цяпер гаварыць падрабязна. Пры такім уладкаваньні ў першую частку сьвятыні ўваходзяць заўсёды сьвятары адпраўляць службы; а ў другую – раз у год адзін толькі першасьвятар, ня без крыві, якую прыносіць ў ахвяры за грахі свае і свайго народу.<br>
<br>
<br>
<strong><font color="#d00505">Алілуя</font></strong><em><font color="#d00505"> (Пс 131.8, 1)</font></em><font color="#d00505">.</font> Устань, Госпадзе, ідзі на месца спачынку Твайго, Ты і каўчэг сьвятасьці Тваёй. <br>
<br>
<em><font color="#d00505">Верш.</font></em> Успомні, Госпадзе, Давіда і ўсе ягоныя стараньні.<br>
<br>
<br>
<strong>Чытаньне сьвятога Евангельля паводле Лукі</strong> <em>(Лк 10.38-42; 11.27-28)</em><br>
<br>
У той час Ісус увайшоў у адну вёску, і жанчына, на імя Марта, прыняла Яго ў свой дом. У яе была сястра, – звалася яна Марыя – якая села ля ног Ісусавых і слухала Ягонае слова. Марта ж увіхалася каля паслугі і, падышоўшы, сказала: «Госпадзе, ці ж Цябе ня рупіць, што мая сястра пакінула мяне адну паслугоўваць? Скажы ёй, каб дапамагла мне». Ісус адказаў ёй: «Марта, Марта, ты турбуешся і клапоцішся аб многім, а адно толькі патрэбнае. Марыя выбрала лепшую частку, якая не адбярэцца ад яе».<br>
<br>
Калі Ён гаварыў гэта, нейкая жанчына з народу, узвысіўшы голас, сказала: «Шчасьлівае ўлоньне, што насіла Цябе, і грудзі, які Ты ссаў». А Ён адказаў: «Сапраўды, шчасьлівыя тыя, што чуюць слова Божае і захоўваюць яго».<br>
<br>
<br>
<strong><font color="#d00505">Прычасьнік. </font></strong>Чашу збаўленьня прыму, буду клікаць імя Гасподняе. Алілуя, алілуя, алілуя. 