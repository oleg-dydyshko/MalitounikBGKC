<!DOCTYPE HTML><strong><font color="#d00505">СЬВЕТЛАЯ ПЯТНІЦА</font></strong><br>
<br>
<font color="#d00505"><strong>ЮТРАНЬ<br>
<br>
Пахвальныя псалмы</strong><br>
<br>
<em>(Тон 6)</em></font> Крыж Твой, Госпадзе, для людзей ёсьць жыцьцём і ўваскрошаньнем; мы ўсе на яго спадзяемся і славім Цябе, Бога нашага, які ўваскрос з мёртвых. Зьмілуйся над намі!<br>
<br>
Пахаваньне Тваё, Уладару, адчыніла рай чалавечаму роду, і мы, вызваленыя ад тленнасьці, славім у песьнях Цябе, Бога нашага, які ўваскрос з мёртвых. Зьмілуйся над намі!<br>
<br>
Разам з Айцом і Духам уславім Хрыста, які ўваскрос з мёртвых, і ўсклікнем Яму: "Ты нашае жыцьцё і ўваскрасеньне; зьмілуйся над намі!"<br>
<br>
На трэці дзень Ты, Хрысьце, уваскрос з магілы і, як было напісана, узьняў нашага праайца. Дзеля гэтага род людзкі ў песьнях славіць Тваё ўваскрасеньне.<br>
<br>
<strong><em><font color="#d00505">Хай уваскрэсьне Бог...</font></em></strong><em><font color="#d00505"> і г. д. (Гл. вершапесьні вячэрні нядзелі Вялікадня.</font></em><br>
<br>
<br>
<br>
<strong><font color="#d00505">ЛІТУРГІЯ</font></strong><br>
<br>
<font color="#d00505"><strong>Пракімен:</strong></font> Якое багацьце твораў Тваіх, Госпадзе: Ты ўсё мудра стварыў.<br>
<br>
<em><font color="#d00505">Верш:</font></em> Блаславі, душа мая, Госпада: Госпадзе, Божа мой, Ты вялікі наўзьдзіў.<br>
<br>
<strong>Чытаньне Апостальскіх дзеяньняў</strong><br>
<em>(Дз 3.1-8)</em><br>
<br>
У той час Пётра і Ян ішлі разам у сьвятыню на малітву а дзевятай гадзіне. А быў там чалавек, кульгавы ад улоньня маці сваёй, якога прыносілі і саджалі штодня ля дзьвярэй сьвятыні, што называліся Краснымі, прасіць міласьціну ў тых, што ішлі ў сьвятыню. Убачыўшы Пётру і Яна перад уваходам у сьвятыню, ён папрасіў у іх міласьціну. Пётра і Ян глянулі на яго і сказалі: "Глянь на нас!" Ён уважліва глянуў на іх, спадзеючыся атрымаць ад іх нешта. Але Пётра сказаў: "Срэбра і золата ў мяне няма; што маю, тое і даю табе: у імя Ісуса Хрыста Назарэя ўстань і хадзі!" I, узяўшы за правую руку, падняў яго, і ў тую хвіліну акрэплі ягоныя ногі і ступні. Ускочыўшы, ён устаў і пачаў хадзіць, і ўвайшоў з імі ў сьвятыню, і хадзіў там, падскокваючы і хвалячы Бога.<br>
<br>
<strong><font color="#d00505">Алілуя:</font></strong> Па ўсёй зямлі разышоўся голас іх, і аж да канцоў сьвету словы іх.<br>
<br>
<font color="#d00505"><em>Верш:</em></font> Нябёсы абвяшчаюць славу Божую, аб творах рук Ягоных расказвае небасхіл.<br>
<br>
<strong>Чытаньне сьвятога Евангельля паводле Яна </strong><em>(Ян 2.12-22)</em><br>
<br>
У той час Ісус пайшоў у Капэрнаум, Ён сам і ягоная Маці, і браты Ягоныя, і вучні Ягоныя, і там заставаліся некалькі дзён. Набліжалася габрэйская Пасха, і Ісус прыйшоў у Ерусалім. У сьвятыні Ён сустрэў прадаўцоў валоў, авечак і галубоў, і мяняльнікі грошаў сядзелі там. Зрабіўшы з вяровак біч, Ён павыганяў усіх з сьвятыні, разам з авечкамі і валамі, а грошы мяняльнікаў парассыпаў і сталы іхнія перавярнуў. Прадаўцом галубоў Ён сказаў: "Забярыце гэта адсюль і не рабіце Дому Айца Майго домам гандлю". Вучні Ягоныя тады прыгадалі, што было напісана: "Рупнасьць пра дом Твой зьядае мяне". Тады юдэі сказалі Яму: "Які знак дасі нам, што маеш уладу рабіць такое?" Ісус сказаў ім у адказ: "Разбурыце гэтую сьвятыню, і Я яе за тры дні адбудую". Юдэі ж адказалі: "Гэтую сьвятыню будавалі сорак шэсьць гадоў, а ты яе адбудуеш за тры дні?" А Ён гаварыў пра сьвятыню цела свайго. Калі Ён уваскрос, вучні Ягоныя прыгадалі, што Ён так гаварыў, і паверылі Пісаньню і слову, якое казаў Ісус.<br>
<br>
<br>
<br>
<font color="#d00505"><strong>ВЯЧЭРНЯ</strong><br>
<br>
<em>На <strong>“Госпадзе, Цябе клічу...”:</strong><br>
<br>
(Тон 7)</em></font> Прыйдзіце, будзем радавацца ў Госпадзе, які зьнішчыў сьмерці дзяржаву і прасьвятліў род людзкі. Разам з анёламі ўсклікнем: “Творча і Збавіцелю наш, слава Табе!”<br>
<br>
Ты, Збавіцелю, пацярпеў крыж і пахаваньне і, як Бог, сьмерцю сьмерць умярцьвіў. Дзеля гэтага пакланяемся Твайму трохдзённаму ўваскрасеньню. Госпадзе, слава Табе!<br>
<br>
Апосталы, убачыўшы ўваскрасеньне Творцы, дзіву даліся і разам з анёламі засьпявалі песьню хвалы: "Вось слава царкоўная, вось скарбніца валадарства!" Госпадзе, які пацярпеў за нас, слава Табе!<br>
<br>
Хоць беззаконныя людзі схапілі Цябе, Хрысьце, не саромлюся вызнаваць, што Ты – мой Бог; білі Цябе па плячох, і я не адракаюся; не хаваю і таго, што Ты быў прыбіты да крыжа. Уваскрасеньнем Тваім хвалюся, бо Твая сьмерць – для мяне жыцьцё. Усемагутны і чалавекалюбны Госпадзе, слава Табе!<br>
<br>
Спаўняючы Давідава прароцтва, Хрыстос адкрыў сваю веліч вучням Ягоным у Сыёне, явіўшы сябе роўным славаю з Айцом і Духам Сьвятым. Спрадвечны, як Слова бесьцялеснае, Ён у апошні час прыняў цела дзеля нас і, памёршы як чалавек, уваскрос у сіле як Чалавекалюбец.<br>
<br>
Ты зышоў да пекла, Хрысьце, як сам захацеў, і, як Бог і Ўладар, зьнішчыў сьмерць і ўваскрос на трэці дзень, узьняўшы з сабою Адама; і той, вызвалены ад аковаў пякельных і ад тленнасьці, усклікнуў, кажучы: "Слава ўваскрасеньню Твайму, адзіны Чалавекалюбча!"<br>
<br>
<strong>Слава...:</strong> Ты быў пакладзены ў магілу, Госпадзе, быццам заснуўшы, і ўваскрос на трэці дзень у сіле і славе, і, як усемагутны, узьняў з сабою Адама ад сьмяротнай тленнасьці.<br>
<br>
<strong>Цяпер...:</strong> <em><font color="#d00505">(Дагматык)</font></em> Ты, Багародзіца, сталася Маці ў надпрыродны спосаб, застаўшыся невыказна і невытлумачальна Дзеваю, і язык няздольны перадаць цуд мацярынства Твайго. Дзівоснае было зачацьце Тваё, Усячыстая, бо калі Бог хоча, адмяняецца прыродны лад. Дзеля гэтага мы ўсе горача просім Цябе як Маці Божую: "Маліся за збаўленьне душаў нашых".<br>
<br>
<strong><font color="#d00505">Вялікі пракімен</font></strong> <em><font color="#d00505">(Пс 60:6, 3, 5, 9):</font></em> Ты, Госпадзе, даў спадчыну тым, што баяцца Цябе.<br>
<br>
<font color="#d00505"><em>Верш 1:</em></font> Ад краёў зямлі я клікаў Цябе.<br>
<br>
<font color="#d00505"><em>Верш 2:</em></font> Пакрыюся покрывам крылаў Тваіх.<br>
<br>
<font color="#d00505"><em>Верш 3:</em></font> Буду славіць у песьнях імя Тваё давеку.<br>
<br>
<font color="#d00505"><strong>Вершапесьні</strong></font><br>
<br>
Ты ўваскрос з магілы, Збаўца сьвету, і разам з целам Тваім уваскрасіў род людзкі. Госпадзе, слава Табе!<br>
<br>
<font color="#d00505"><em>Верш: (тон 3)</em></font> Хай уваскрэсьне Бог і разьбягуцца ворагі Яго, і хай уцякуць ад Яго ўсе ненавісьнікі Яго.<br>
<br>
Пасха сьветлая нам сёньня зьявілася, / Пасха новая, сьвятая, Пасха тайная, / Пасха ўсяслаўная, Пасха – Хрыстос Збавіцель, / Пасха чыстая, Пасха вялікая, / Пасха верных, Пасха, што дзьверы райскія нам адчыняе, / Пасха – асьвячэньне ўсіх верных.<br>
<br>
<font color="#d00505"><em>Верш:</em></font> Хай зьнікнуць так, як зьнікае дым, і як тае воск ад агню.<br>
<br>
Ідзіце, жанчыны-дабравесьніцы, і, што бачылі, Сыёну скажыце: / Прымі ад нас радасную вестку пра ўваскрасеньне Хрыстовае; / весяліся, сьвяткуй і радуйся, Ерусаліме, / бачачы Ўладара Хрыста / які, быццам жаніх, з магілы выходзіць.<br>
<br>
<font color="#d00505"><em>Верш:</em></font> Так хай згінуць грэшнікі ад аблічча Божага, а праведнікі хай узрадуюцца.<br>
<br>
Жанчыны-міраносіцы, што прыйшлі на досьвітку да магілы Жыцьцядаўцы, / знайшлі анёла, які сядзеў на камяні, / і той абвясьціў ім, кажучы: / Чаму шукаеце Жывога сярод мёртвых, / чаму плачаце па Несьмяротным, быццам Ён сьмяротны? / Ідзіце, занясеце добрую вестку вучням Яго.<br>
<br>
<font color="#d00505"><em>Верш:</em></font> Вось дзень, што Госпад стварыў, дзень радасьці і вясельля для ўсіх нас.<br>
<br>
Пасха красная, Пасха Гасподняя, Пасха; / Пасха ўсяслаўная сёньня зазьзяла нам. / Пасха – радасна адзін аднаго абдымем! / О, Пасха – вызваленьне ад суму, / бо сёньня з магілы, быццам з хораму, зазьзяў Хрыстос, / і жанчынаў напоўніў радасьцю, кажучы ім: / Нясеце добрую вестку апосталам.<br>
<br>
<strong>Слава Айцу, і Сыну, і Сьвятому Духу, цяпер, і заўсёды, і на вякі вякоў. Амін.</strong><br>
<br>
Уваскрасеньня дзень! Прасьветлімся ўрачыстасьцю / і адзін аднаго абдымем; / скажам “Браты” і тым, што ненавідзяць нас, / прабачыўшы ўсё дзеля ўваскрасеньня; / і ўсклікнем вось так:<br>
<br>
Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў. <font color="#d00505"><em>(Тройчы)</em></font>