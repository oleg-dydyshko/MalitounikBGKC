<!DOCTYPE HTML><font color="#d00505"><strong>СЬВЕТЛЫ ПАНЯДЗЕЛАК</strong></font><br>
<br>
<strong><font color="#d00505">ЮТРАНЬ</font></strong><br>
<br>
<em><font color="#d00505">Усё, як на Вялікдзень аж да </font></em><strong><em><font color="#d00505">пахвальных псалмаў.</font></em></strong><em><font color="#d00505"> Падчас канону малыя літаніі толькі пасьля трэцяй, шостай і дзевятай песьняў.</font></em><br>
<br>
<strong><font color="#d00505">Пахвальныя псалмы</font></strong><br>
<br>
<em><font color="#d00505">(Тон 2)</font></em> Усё, што жыве і ўсякае стварэньне пяе хвалу Табе, Госпадзе, бо Ты зьнішчыў крыжом сьмерць, каб явіць людзям Тваё з мёртвых устаньне, адзіны Чалавекалюбча.<br>
<br>
Хай скажуць габрэі, як яны не ўпільнавалі Ўладара? Чаму камень не зьбярог Каменя жыцьця? Хай аддадуць Пахаванага, або хай паклоняцца Ўваскросламу і скажуць з намі: “Слава велічы дабротаў Тваіх, Збавіцелю наш, слава Табе!”<br>
<br>
Радуйцеся, людзі, і весяліцеся, бо анёл зьявіўся на магільным камяні, і дабравесьціў, кажучы: “Хрыстос уваскрос з мёртвых, Збаўца сьвету, поўны ўсялякай духмянасьці. Дык радуйцеся, людзі, і весяліцеся!”<br>
<br>
Перад Тваім зачацьцем, Госпадзе, анёл прынёс Поўнай ласкі прывітаньне: “Радуйся!” Анёл таксама адваліў камень ад Тваёй слаўнай магілы ў час уваскрасеньня Твайго. Першы сум перамяніў на радасьць; другі замест сьмерці абвясьціў нам Уладара Жыцьцядаўца. Таму мы клічам: “Госпадзе, Дабрачынца наш, слава Табе!”<br>
<br>
<font color="#d00505"><em>Верш: </em></font>Хай уваскрэсьне Бог і разьбягуцца ворагі Яго, і хай уцякуць ад Яго ўсе ненавісьнікі Яго.<br>
<br>
Пасха сьветлая нам сёньня зьявілася, / Пасха новая, сьвятая, Пасха тайная, / Пасха ўсяслаўная, Пасха – Хрыстос Збавіцель, / Пасха чыстая, Пасха вялікая, / Пасха верных, Пасха, што дзьверы райскія нам адчыняе, / Пасха – асьвячэньне ўсіх верных.<br>
<br>
<font color="#d00505"><em>Верш:</em></font> Хай зьнікнуць так, як зьнікае дым, і як тае воск ад агню.<br>
<br>
Ідзіце, жанчыны-дабравесьніцы, і, што бачылі, Сыёну скажыце: / Прымі ад нас радасную вестку пра ўваскрасеньне Хрыстовае; / весяліся, сьвяткуй і радуйся, Ерусаліме, / бачачы Ўладара Хрыста / які, быццам жаніх, з магілы выходзіць.<br>
<br>
<font color="#d00505"><em>Верш:</em></font> Так хай згінуць грэшнікі ад аблічча Божага, а праведнікі хай узрадуюцца.<br>
<br>
Жанчыны-міраносіцы, што прыйшлі на досьвітку да магілы Жыцьцядаўцы, / знайшлі анёла, які сядзеў на камені, / і той абвясьціў ім, кажучы: / Чаму шукаеце Жывога сярод мёртвых, / чаму плачаце па Несьмяротным, быццам Ён сьмяротны? / Ідзіце, занясеце добрую вестку вучням Яго.<br>
<br>
<em><font color="#d00505">Верш:</font></em> Вось дзень, што Госпад стварыў, дзень радасьці і весялосьці для ўсіх нас.<br>
<br>
Пасха красная, Пасха Гасподняя, Пасха; / Пасха ўсяслаўная сёньня зазьзяла нам. / Пасха – радасна адзін аднаго абдымем! / О, Пасха – вызваленьне ад суму, / бо сёньня з магілы, быццам з хораму, зазьзяў Хрыстос, / і жанчынаў напоўніў радасьцю, кажучы ім: / Нясіце добрую вестку апосталам.<br>
<br>
<strong>Слава Айцу, і Сыну, і Сьвятому Духу, цяпер, і заўсёды, і на вякі вякоў. Амін.</strong><br>
<br>
Уваскрасеньня дзень! Прасьвятлімся ўрачыстасьцю / і адзін аднаго абдымем; / скажам “Браты!” і тым, што ненавідзяць нас, / прабачыўшы ўсё дзеля ўваскрасеньня; / і ўсклікнем вось так:<br>
<br>
Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў. <font color="#d00505"><em>(Тройчы)<br>
<br>
Пасьля пахвальных псалмаў адразу літанія "Дапоўнім ранішнюю малітву..." і ўсё да канца, як на Велікоднай ютрані.</em></font>
