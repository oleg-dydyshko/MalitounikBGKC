<!DOCTYPE HTML><strong><font color="#d00505">ЛІЦЬЦЯ І БЛАСЛАВЕНЬНЕ ХЛЯБОЎ</font></strong><br>
<br>
<em><font color="#d00505">Пасьля воклічу</font></em> <font color="#d00505"><strong><em>«Хай будзе ўлада валадарства...»</em></strong></font> <em><font color="#d00505">людзі пачынаюць сьпяваць ліційныя песьні; адчыняюцца райскія дзьверы, сьвятар (ці сьвятары) і дыякан ідуць у прытвор; дыякан кадзіць царкву і людзей; калі скончыцца сьпеў, дыякан пачынае літанію:</font></em> <br>
<br>
<strong><font color="#d00505">Дыякан:</font></strong> Збаў, Божа, людзей Тваіх і блаславі набытак Твой, наведай сьвет Твой міласьцю і дабротамі, узьнясі рог хрысьціянаў праваслаўных і спашлі на нас Твае багатыя міласьці малітвамі ўсячыстае Ўладаркі нашае Багародзіцы і Заўсёды Дзевы Марыі; сілаю пачэснага і жыватворчага Крыжа; заступніцтвам пачэсных нябесных сілаў анёльскіх; пачэснага, слаўнага прарока, Прадвесьніка і Хрысьціцеля Яна; сьвятых, слаўных і ўсяхвальных апосталаў (<em><font color="#d00505">альбо:</font></em> сьвятога апостала і евангеліста <em><font color="#d00505">… (імя)</font></em> і іншых сьвятых, слаўных і ўсяхвальных апосталаў); між сьвятымі айцоў нашых і сусьветных вялікіх настаўнікаў і сьвятаначальнікаў Васіля Вялікага, Рыгора Багаслова і Яна Залатавуснага; між сьвятымі айца нашага Міколы цудатворцы, архібіскупа Мірлікійскага; сьвятых і роўных апосталам настаўнікаў славянскіх Кірылы і Мятода; між сьвятымі айца нашага Кірылы, біскупа Тураўскага; сьвятое маці нашае Еўфрасіньні Полацкае, асьветніцы Беларусі, сьвятамучаніка Язафата, архібіскупа Полацкага, і ўсіх сьвятых заступнікаў беларускага народу; сьвятых слаўных і пераможных мучанікаў; і сьвятога (сьвятой) <em><font color="#d00505">… (імя сьвятога патрона царквы)</font></em>; і сьвятога (сьвятой) <em><font color="#d00505">… (імя сьвятога дня)</font></em>; сьвятых і праведных богаайцоў Якіма і Ганны і ўсіх сьвятых; просім Цябе, шматміласьцівы Госпадзе, пачуй нас, грэшных, якія молімся Табе, і зьмілуйся над намі. <br>
<br>
<font color="#d00505"><strong>Людзі:</strong></font> Госпадзе, зьмілуйся. <font color="#d00505"><em>(40 разоў)</em></font><br>
<br>
<strong><font color="#d00505">Дыякан:</font></strong> Яшчэ молімся за Сьвятога Айца нашага Сусьветнага біскупа <font color="#d00505"><em>… (імя)</em></font> Папу Рымскага, за высокадастойнага архібіскупа (<font color="#d00505"><em>або:</em></font> багалюбнага біскупа) нашага <font color="#d00505"><em>… (імя)</em></font> і за ўсіх у Хрысьце братоў і сёстраў нашых; і за ўсялякую душу хрысьціянскую, прыгнечаную і сумную, што патрабуе Божае міласьці і дапамогі; за захаваньне ў бясьпечнасьці гэтага горада (гэтай вёскі) і ўсіх яго (яе) жыхароў; за мір і лад на ўсім сьвеце; за добры стан сьвятых Божых Цэркваў; за збаўленьне і дапамогу айцом і братом нашым, якія з руплівасьцю і страхам Божым служаць і працуюць; за адсутных і тых, што знаходзяцца тут; за ацаленьне зьнямоглых; за супакой, палёгку, блаславёную памяць і адпушчэньне грахоў айцоў і братоў нашых і ўсіх праваслаўных хрысьціянаў, якія раней адышлі і спачываюць тут і на кожным іншым месцы; за вызваленьне зьняволеных; за братоў нашых на службе; і за ўсіх, што служылі і служаць у гэтай сьвятой царкве. Скажам усе разам: <br>
<br>
<strong><font color="#d00505">Людзі:</font></strong> Госпадзе, зьмілуйся. <font color="#d00505"><em>(12 разоў)</em></font><br>
<br>
<strong><font color="#d00505">Дыякан:</font></strong> Яшчэ молімся за богам сьцеражоны народ наш, належныя ўлады і ўсіх, што сьцерагуць цэласьці і спакою нашае краіны, каб добры і міласэрны Бог захаваў яе свабоднай і ў супакоі; даў умацавацца ў нашым народзе духу справядлівасьці, згоды, братняй любові і шчырай пабожнасьці, каб ён, прасьветлены ласкаю, разам з іншымі народамі сьвету заўсёды славіў і выхваляў Ягонае пачэснае і велічнае імя. Скажам усе разам: <br>
<br>
<font color="#d00505"><strong>Людзі:</strong></font> Госпадзе, зьмілуйся. <font color="#d00505"><em>(3 разы)</em></font> <br>
<br>
<strong><font color="#d00505">Дыякан:</font></strong> Яшчэ молімся, каб гэтаму гораду (<font color="#d00505"><em>або</em></font> гэтай вёсцы) і гэтай сьвятой царкве, і ўсялякаму гораду і краіне захавацца ад голаду, пошасьці, землятрусу, паводкі, агню, мяча, нападу ворагаў і братабойчай вайны; і каб добры і чалавекалюбны Бог наш быў міласьцівы і спагадлівы да нас, адхіліў ад нас усялякі гнеў, што нам пагражае, вызваліў нас ад пагражаючай нам справядлівай кары Сваёй і зьмілаваўся над намі. <br>
<br>
<font color="#d00505"><strong>Людзі:</strong></font> Госпадзе, зьмілуйся. <font color="#d00505"><em>(3 разы)</em><br>
<br>
<strong>Дыякан:</strong></font> Яшчэ молімся, каб Госпад Бог пачуў голас маленьня нас, грэшных, і зьмілаваўся над намі. <br>
<br>
<font color="#d00505"><strong>Людзі:</strong></font> Госпадзе, зьмілуйся. <font color="#d00505"><em>(3 разы)</em><br>
<br>
<strong>Сьвятар:</strong></font> Пачуй нас, Божа, Збавіцелю наш, надзея ўсіх канцоў зямлі, і тых, што далёка на моры, будзь спагадлівы, Уладару, да грахоў нашых, і зьмілуйся над намі. Бо Ты – міласьцівы і чалавекалюбны Бог, і Табе ўзносім славу, Айцу, і Сыну, і Сьвятому Духу, цяпер і заўсёды, і на вякі вякоў. <br>
<br>
<font color="#d00505"><strong>Людзі:</strong></font> Амін. <br>
<br>
<font color="#d00505"><strong>Сьвятар:</strong></font> Мір усім! <em><font color="#d00505">(Бласлаўляе людзей)</font></em><br>
<br>
<font color="#d00505"><strong>Людзі:</strong></font> І твайму духу. <br>
<br>
<strong><font color="#d00505">Дыякан:</font></strong> Галовы нашыя перад Госпадам схілім. <br>
<br>
<font color="#d00505"><strong>Людзі:</strong></font> Табе, Госпадзе. <br>
<br>
<font color="#d00505"><strong>Сьвятар:</strong></font> Уладару шматміласьцівы, Госпадзе Ісусе Хрысьце Божа наш, малітвамі ўсячыстае Ўладаркі нашае Багародзіцы і заўсёды Дзевы Марыі; сілаю пачэснага і жыватворчага Крыжа; заступніцтвам сьвятых нябесных сілаў анёльскіх; пачэснага, слаўнага прарока, Прадвесьніка і Хрысьціцеля Яна; сьвятых, слаўных і ўсяхвальных апосталаў (<font color="#d00505"><em>альбо:</em></font> сьвятога апостала і евангеліста <em><font color="#d00505">… (імя)</font></em> і іншых сьвятых, слаўных і ўсяхвальных апосталаў); між сьвятымі айцоў нашых і сусьветных вялікіх настаўнікаў і сьвятаначальнікаў Васіля Вялікага, Рыгора Багаслова і Яна Залатавуснага; між сьвятымі айца нашага Міколы цудатворцы, архібіскупа Мірлікійскага; сьвятых і роўных апосталам настаўнікаў славянскіх Кірылы і Мятода; між сьвятымі айца нашага Кірылы, біскупа Тураўскага; сьвятое маці нашае Еўфрасіньні Полацкае, асьветніцы Беларусі, сьвятамучаніка Язафата, архібіскупа Полацкага, і ўсіх сьвятых заступнікаў беларускага народу; і сьвятога (сьвятой) <font color="#d00505"><em>… (імя сьвятога патрона царквы)</em></font>; і сьвятога (сьвятой) <font color="#d00505"><em>… (імя сьвятога дня)</em></font>; сьвятых і праведных богаайцоў Якіма і Ганны і ўсіх сьвятых – учыні прыемнай Табе малітву нашую, даруй нам адпушчэньне правінаў нашых, пакрый нас покрывам крылаў Тваіх, адгані ад нас усялякага ворага і супраціўніка, уціхамір нашае жыцьцё, Госпадзе, зьмілуйся над намі і над усім сьветам Тваім, і збаў душы нашыя, бо Ты – Добры і Чалавекалюбца. <br>
<br>
<font color="#d00505"><strong>Людзі:</strong></font> Амін. <br>
<br>
<font color="#d00505"><em>І сьпяваюць вершапесьні. У гэты час усе клірыкі пераходзяць у сярэдзіну храма. Калі сьвята выпадае ў нядзелю, вершапесьні бяруцца наступным чынам: <br>
<br>
• у сьвята Гасподняе – вершапесьні сьвята. <br>
<br>
• у сьвята Багародзічнае – вершапесьні нядзелі, <strong>«Слава... цяпер...»</strong> сьвята. <br>
<br>
• у сьвята сьвятога – вершапесьні нядзелі, <strong>«Слава...»</strong> сьвятому, <strong>«Цяпер...»</strong></em></font><em><font color="#d00505">, багародзічны з нядзелі адпаведна тону «</font></em><strong><em><font color="#d00505">Слава...</font></em></strong><em><font color="#d00505">» сьвятога.</font></em> <br>
<br>
<font color="#d00505"><strong>Вершапесьні</strong> <br>
<br>
<em>Вершы, калі сьвята Багародзіцы або сьвятых выпадае ў нядзелю (Пс 92.1, 5):</em></font> <br>
<br>
– Госпад пануе, Ён апрануўся ў красу; <strong><font color="#d00505">*</font></strong> апрануўся Госпад у сілу і падперазаўся. <br>
<br>
– Ён умацаваў сусьвет, <font color="#d00505"><strong>*</strong></font> што не пахісьнецца. <br>
<br>
– Дому Твайму, Госпадзе, <font color="#d00505"><strong>*</strong></font> належыць сьвятасьць на доўгія дні. <br>
<br>
<em><font color="#d00505">І адразу Песьня Сымона Богапрыемцы</font></em>: <br>
<br>
<strong><font color="#d00505">Людзі:</font></strong> Цяпер адпускаеш, Уладару, слугу Твайго ў супакоі паводле слова Твайго, бо мае вочы бачылі збаўленьне Тваё, якое Ты прыгатаваў перад усімі людзьмі, сьвятло для прасьвятленьня народаў і славу Ізраіля, люду Твайго. <em><font color="#d00505">(Лк 2.29-32)</font></em><br>
<br>
<strong><font color="#d00505">Чытальнік:</font></strong> Сьвяты Божа, Сьвяты Моцны, Сьвяты Несьмяротны, зжалься над намі. <em><font color="#d00505">(Тройчы)</font></em> <br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
Усесьвятая Тройца, зжалься над намі: Госпадзе, ачысьці грахі нашы; Уладару, даруй бясчынствы нашы; Сьвяты, наведай і аздараві немачы нашы дзеля Твайго імя. <br>
<br>
Госпадзе, зьмілуйся. <em><font color="#d00505">(Тройчы)</font></em> <br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
Ойча наш, каторы ёсьць у небе, сьвяціся імя Тваё, прыйдзі валадарства Тваё, будзь воля Твая як у небе, так і на зямлі. Хлеба нашага штодзённага дай нам сёньня, і адпусьці нам грахі нашы, як і мы адпускаем вінаватым нашым; і ня ўводзь нас у спакусу, але збаў нас ад злога. <br>
<br>
<strong><font color="#d00505">Сьвятар:</font></strong> Бо Тваё валадарства, і сіла, і слава, Айца, і Сына, і Сьвятога Духа, цяпер і заўсёды, і на вякі вякоў. <br>
<br>
<strong><font color="#d00505">Людзі:</font></strong> Амін. <br>
<br>
<font color="#d00505"><strong>Адпушчальныя трапары</strong></font><br>
<br>
<em><strong><font color="#d00505">У сьвяты Гасподнія і Багародзіцы</font></strong><font color="#d00505"> – трапар сьвята тройчы; </font><br>
<br>
<strong><font color="#d00505">у сьвяты сьвятых сярод тыдня</font></strong><font color="#d00505"> – трапар сьвятому двойчы і </font><strong><font color="#d00505">«Багародзіца Дзева...»</font></strong><font color="#d00505">; </font><br>
<br>
<strong><font color="#d00505">у сьвяты сьвятых у нядзелі – «Багародзіца Дзева...»</font></strong><font color="#d00505"> двойчы і 1 раз сьвятому.</font></em> <br>
<br>
Багародзіца Дзева, радуйся, поўная ласкі Марыя, Госпад з Табою, блаславёная Ты між жанчынаў і блаславёны плод улоньня Твайго, бо Ты нарадзіла Збавіцеля душ нашых. <br>
<br>
<font color="#d00505"><em>У гэты час дыякан тройчы кадзіць вакол стала пасярод царквы, на якім прыгатаваныя да асьвячэньня пяць хлябоў, пшаніца і дзьве пасудзіны з віном і алеем, і ў канцы – сьвятара. Сьвятар, узяўшы адзін хлеб, робіць ім знак крыжа над іншымі хлябамі і голасна гаворыць наступную малітву. Калі ж кажа</em></font> <em><strong><font color="#d00505">«Сам блаславі...»</font></strong></em><font color="#d00505">, <em>праваю рукою ўказвае на прыгатаваныя хлябы, пшаніцу, віно і алей.</em> <br>
<br>
<strong>Дыякан</strong> <em>(стаўшы перад сталом, уголас):</em></font> Госпаду памолімся. <br>
<br>
<strong><font color="#d00505">Людзі:</font></strong> Госпадзе, зьмілуйся. <br>
<br>
<font color="#d00505"><strong>Сьвятар:</strong></font> Госпадзе Ісусе Хрысьце Божа наш, які блаславіў пяць хлябоў і пяць тысяч насыціў, Сам блаславі і гэтыя хлябы, пшаніцу, віно, і алей, і памнож іх у горадзе гэтым (<font color="#d00505"><em>або:</em></font> вёсцы гэтай) і ва ўсім сьвеце Тваім; і ўсіх верных, якія спажываюць іх, асьвяці. Бо Ты, Хрысьце Божа наш, Той, хто бласлаўляе і асьвячае ўсё, і Табе ўзносім славу, разам з беспачатным Тваім Айцом і з Усесьвятым, добрым і жыватворчым Тваім Духам цяпер і заўсёды, і на вякі вякоў. <br>
<br>
<strong><font color="#d00505">Людзі:</font></strong> Амін. <br>
<br>
Хай будзе імя Гасподняе блаславёнае цяпер і давеку. <font color="#d00505"><em>(Тройчы)<br>
<br>
Людзі сьпяваюць (або чытае чытальнік) Псалом 33.2-11:</em></font> <br>
<br>
Увесь час бласлаўляць буду Госпада: <font color="#d00505"><strong>*</strong></font> хвала Яго заўжды на вуснах маіх. <br>
<br>
Госпадам будзе хваліцца душа мая: <strong><font color="#d00505">*</font></strong> хай пачуюць лагодныя і ўзрадуюцца. <br>
<br>
Узьвялічвайце Госпада са мною, <font color="#d00505"><strong>*</strong></font> і будзем разам узносіць імя Яго. <br>
<br>
Я шукаў Госпада, і Ён пачуў мяне, <strong><font color="#d00505">*</font></strong> і ад усіх бедаў выратаваў мяне. <br>
<br>
Прыступіце да Яго і прасьвятліцеся, <font color="#d00505"><strong>*</strong></font> і твары вашыя ня будуць пасаромленыя. <br>
<br>
Вось убогі ўсклікнуў, і Госпад пачуў яго, <strong><font color="#d00505">*</font></strong> і ад усіх бедаў выбавіў яго. <br>
<br>
Анёл Гасподні стане вакол тых, што баяцца Яго, <font color="#d00505"><strong>*</strong></font> і выратуе іх. <br>
<br>
Пакаштуйце і ўбачыце, што Госпад добры: <font color="#d00505"><strong>*</strong></font> шчасьлівы чалавек, які на Яго спадзяецца. <br>
<br>
Бойцеся Госпада, усе сьвятыя Яго, <font color="#d00505"><strong>*</strong></font> бо тыя, што Яго баяцца, ня церпяць нястачы. <br>
<br>
Багатыя зьбяднелі і згаладаліся, <strong><font color="#d00505">*</font></strong> а тыя, што шукаюць Госпада, ня будуць пазбаўленыя ніякага дабра. <br>
<br>
<font color="#d00505"><strong>Сьвятар:</strong></font> Блаславеньне Гасподняе хай будзе на вас, ласкаю Яго і чалавекалюбствам на ўсе часы, цяпер і заўсёды, і на вякі вякоў. <em><font color="#d00505">(Бласлаўляе людзей)</font></em><br>
<br>
<font color="#d00505"><strong>Людзі:</strong></font> Амін. <br>
<br>
<font color="#d00505"><em>Калі служыцца ўсяночнае чуваньне, тады тут можна пачынаць ютрань (ад шасьці псалмоў). Калі не, тады:</em></font> <br>
<br>
<strong><font color="#d00505">Дыякан:</font></strong> Мудрасьць! <br>
<br>
<font color="#d00505"><strong>Людзі:</strong></font> Блаславі! <br>
<br>
<strong><font color="#d00505">Сьвятар:</font></strong> Блаславёны Існы – Хрыстос Бог наш – на ўсе часы, цяпер і заўсёды, і на вякі вякоў. <br>
<br>
<strong><font color="#d00505">Людзі:</font></strong> Амін. Умацуй, Божа, сьвятую правую веру і ўсіх праваслаўных хрысьціянаў на вякі вякоў. <br>
<br>
<strong><font color="#d00505">Сьвятар:</font></strong> Усесьвятая Багародзіца, збаў нас. <br>
<br>
<strong><font color="#d00505">Людзі:</font></strong> Больш годную пашаны за хэрувімаў і без параўнаньня больш слаўную за сэрафімаў, што, захаваўшы дзявоцтва, нарадзіла Бога-Слова, існую Багародзіцу, Цябе мы ўзьвялічваем. <br>
<br>
<strong><font color="#d00505">Сьвятар:</font></strong> Слава Табе, Хрысьце Божа, надзея нашая, слава Табе. <br>
<br>
<strong><font color="#d00505">Людзі:</font></strong> Слава Айцу, і Сыну, і Сьвятому Духу, цяпер і заўсёды, і на вякі вякоў. Амін. Госпадзе, зьмілуйся, Госпадзе, зьмілуйся, Госпадзе, зьмілуйся. Блаславі. <br>
<br>
<strong><font color="#d00505">Сьвятар:</font></strong> <font color="#d00505"><em>робіць водпуст.<br>
<br>
У сьвяты Багародзіцы:</em></font> Хрыстос, праўдзівы Бог наш, малітвамі ўсячыстае Свае Маці, якой (Нараджэньня, <font color="#d00505"><em>або</em></font> Покрыва, <em><font color="#d00505">або</font></em> Уваходу ў храм, <em><font color="#d00505">або</font></em> Беззаганнага Зачацьця, <em><font color="#d00505">або</font></em> Дабравешчаньня, <em><font color="#d00505">або</font></em> Усьпеньня, <em><font color="#d00505">або</font></em> Пакладаньня рызы, <em><font color="#d00505">або</font></em> Пакладаньня пояса) сёньня ўрачыстае сьвята сьветла зьвяршаем; сьвятых слаўных і ўсяхвальных апосталаў і ўсіх сьвятых, хай зьмілуецца над намі і збавіць нас, бо Ён – добры і Чалавекалюбца. <br>
<br>
<em><font color="#d00505">Сьвятым, якія ня маюць свайго водпусту:</font></em> Хрыстос, праўдзівы Бог наш, малітвамі ўсячыстае Свае Маці, сьвятых слаўных і ўсяхвальных апосталаў; і сьвятога (сьвятой, сьвятых) <em><font color="#d00505">… (імя сьвятога дня)</font></em>, якога (якой, якіх) сёньня памяць урачыста сьвяткуем; і ўсіх сьвятых, хай зьмілуецца над намі і збавіць нас, бо Ён – добры і Чалавекалюбца. <br>
<br>
<font color="#d00505"><strong>Людзі:</strong></font> Амін. 