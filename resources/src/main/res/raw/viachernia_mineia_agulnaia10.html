<!DOCTYPE HTML><font color="#d00505"><strong>Вячэрня агульная <br>
<br>
вызнаўцу і настаўніку царкоўнаму <br>
<br>
На “Госпадзе, я клікаў Цябе...”:</strong></font> <br>
<br>
<em><font color="#d00505">(Тон 4)</font></em>. Як праўды аснову, веры ўмацаваньне і догмаў выдатнага настаўніка ведаем цябе, сьвяты баганатхнёны .... Ты – прыклад пабожнасьці, селішча чысьціні, абраны посуд, духмяны пах Духа, вялікая скарбніца навучаньня і аснова Царквы Хрыстовае. <br>
<br>
Хвалім цябе, мудры <font color="#d00505">...</font>, як пераемніка апосталаў, норавам роўнага мучанікам і пераймальніка посьнікаў, пячаць настаўнікаў, Боскі вобраз, тайнавідца Хрыстовага, Багацечную раку ведаў, што топіць ілжывыя вучэньні блюзьнерцаў і беззаконьнікаў. <br>
<br>
Памножыўшы мудрасьці талент, ты, слаўны <font color="#d00505">...</font>, стаўся багаты і ўдастоіўся радасьці Госпада твайго; упрыгожаны ласкаю Боскага зьзяньня і сам зьзяючы сьветласьцю духоўнаю, сёньня стаіш па правай руцэ Жыцьцядаўца, асьветлены промнямі Яго. <br>
<br>
<strong>Слава...Цяпер...</strong> <br>
<br>
<font color="#d00505"><em>Багародзічны (Тон 4)</em></font>. Абмый бруд сэрца майго, Багародзіца ўсяхвальная, і ўсе яго раны і гной, і ад граху ачысьці, Усячыстая, і розуму хістаньні ўстрымай, каб я, няшчасны і бескарысны слуга Твой, мог узьвялічваць бязьмежную моц заступніцтва Твайго. <br>
<br>
<font color="#d00505"><em>Крыжабагародзічны (Тон 4)</em></font>. Калі Усячыстая ўбачыла Цябе, чалавекалюбны Хрысьце, расьпятага і кап'ём раненага ў бок, Яна з плачам усклікнула: “Што гэта, Сыне мой? Як гэта няўдзячныя людзі адплацілі Табе ўзамен за ўсё добрае, што Ты ім учыніў? Чаму, любы мой, хочаш пакінуць мяне бязьдзетнаю? Дзіўлюся, Добрасардэчны, Твайму дабравольнаму ўкрыжаваньню”. <br>
<br>
<font color="#d00505"><strong>Адпушчальны трапар</strong> <br>
<br>
<em>(Тон 8)</em></font>. Правай веры настаўнік, набожнасьці прыклад і чысьціні, сьветач сусьветны, Богам натхнёная біскупаў (<font color="#d00505"><em>або:</em></font> сьвятароў, манахаў) аздоба, <font color="#d00505">...</font> мудры, навукаю тваёю ты ўсіх прасьвятліў, жалейка духоўная. Малі Хрыста Бога за збаўленьне душ нашых. 
