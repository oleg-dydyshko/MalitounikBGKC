<!DOCTYPE HTML><font color="#d00505"><strong>Вячэрня агульная мучаніку <br>
<br>
(іншая) <br>
<br>
На “Госпадзе, я клікаў Цябе...”:</strong></font> <br>
<br>
<em><font color="#d00505">(Тон 4)</font></em>. Божай ласкаю ты, слаўны, апрануўся ў пурпуру крыві тваёй і ўпрыгожыў галаву вянцом нятленнага жыцьця і, узяўшы ў рукі крыж, быццам скіпетр, у вечнай радасьці прабываеш разам з Хрыстом. <br>
<br>
Ведаем цябе, слаўны мучаніку ..., як непераможнага змагара. Узяўшы крыжовую зброю, ты выйшаў на змаганьне з варожай сілаю і, перамогшы яе, атрымаў вянец перамогі ад адзінага Пераможцы і ўладара, які вечна пануе. <br>
<br>
Тваімі пачэснымі цярпеньнямі, ты, слаўны мучаніку ..., паказаў нам вобраз Мукаў сьвятых. Выйшаўшы пераможцам, ты прабываеш цяпер у радасьці ў небе, стаўшыся саўдзельнікам Боскага жыцьця. Дзеля гэтага мы ўрачыста спраўляем тваю пачэсную і сьветлую памяць. <br>
<br>
<strong>Слава...Цяпер...</strong> <br>
<br>
<font color="#d00505"><em>Багародзічны (Тон 4)</em></font>. Я ўпаў у бездань правінаў, ляніўства, няведаньня і бяздзейнасьці; цяпер, агорнуты страхам, малю Цябе, Багародзіца, пашлі мне суцяшэньне. Вось прыходжу да Цябе і прашу, і з вераю клічу: “Ня дай, каб мой канец быў на радасьць злоснаму ворагу”. <br>
<br>
<font color="#d00505"><em>Крыжабагародзічны (Тон 4)</em></font>. “Ня плач па мне, Маці, бачачы на крыжы павешанага Мяне, Сына Твайго, які на водах зямлю павесіў, і ўсё, што існуе, стварыў: Я ўстану і праслаўлюся, і пякельнае ўладарства скрышу сілаю Маёю, зьнішчыўшы яго ўладу, і вязьняў ягоных вызвалю ў міласэрнасьці маёй і як Чалавекалюбец да Айца Майго прывяду”. <br>
<br>
<font color="#d00505"><strong>Адпушчальны трапар</strong> <br>
<br>
<em>(Тон 4)</em></font>. Мучанік Твой, Госпадзе, ..., у цярпеньнях вянец нятленны атрымаў ад Цябе, Бога нашага; маючы сілу Тваю, ён перамог мучыцеляў і зьнішчыў дэманаў нікчэмную дзёрзкасьць. Малітвамі яго збаў душы нашы.
