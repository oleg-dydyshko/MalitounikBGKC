<!DOCTYPE HTML><font color="#d00505"><strong>Вячэрня агульная сьвятамучанікам <br>
<br>
На “Госпадзе, я клікаў Цябе...”:</strong> <br>
<br>
<em>(Тон 1)</em></font>. Сьвятарскую вопратку вы ўпрыгожылі крывёю мучэньня і, прасьветленыя ёю, вы сталі разам з анёламі перад Творцам, угоднікі слаўныя. Маліце Яго дараваць душам нашым супакой і веліч зьмілаваньня. <br>
<br>
Вы былі сапраўднымі боганатхнёнымі арганамі, што абвяшчалі невыказныя Боскія тайны Сьвятога пісаньня, выкрывалі ідальскую бязглуздасьць і прыводзілі ўсіх да Хрыста. Маліце Яго цяпер дараваць душам нашым супакой і веліч зьмілаваньня. <br>
<br>
Богаразумным словам вы выбаўлялі людзей ад няведаньня і прыводзілі да Слова – ад Айца народжанага Хрыста Бога нашага, – што зазьзяла нам. Маліце Яго цяпер дараваць душам нашым супакой і веліч зьмілаваньня. <br>
<br>
<strong>Слава...Цяпер...</strong> <br>
<br>
<em><font color="#d00505">Багародзічны (Тон 1)</font></em>. Майсей прароцкімі вачыма таемна бачыў Цябе, усяхвальная Дзева, як незгаральны куст: Боскі агонь не спаліў, Чыстая, улоньня Твайго. Дзеля гэтага молім Цябе, Маці Бога нашага, выпрасі сьвету супакой і веліч зьмілаваньня. <br>
<br>
<font color="#d00505"><em>Крыжабагародзічны (Тон 1)</em></font>. Усячыстая Маці Твая стаяла ля крыжа Твайго, Слова Божае, і з плачам казала: “Гора мне, Сыне! Як гэта Ты паміраеш на крыжы? Гора мне, Сьвятло маё любае, Ты быў прыгажэйшым за ўсіх людзей: дзе ж падзелася краса Твая?” <br>
<br>
<font color="#d00505"><strong>Адпушчальны трапар</strong></font> <br>
<br>
<em><font color="#d00505">(Тон 4)</font></em>. Божа айцоў нашых, Ты паступаеш з намі з Тваёй заўсёднай лагоднасьцю: не пераставай быць спагадлівым да нас, але малітвамі іх кіруй у супакоі нашым жыцьцём.
