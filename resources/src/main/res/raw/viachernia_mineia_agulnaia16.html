<!DOCTYPE HTML><font color="#d00505"><strong>Вячэрня агульная <br>
<br>
мучанікам сьвятарам або манахам <br>
<br>
На “Госпадзе, я клікаў Цябе...”:</strong> <br>
<br>
<em>(Тон 8)</em></font>. У добрым змаганьні вы мужна супрацівіліся нападам мучыцеляў, душы свае з любоўю аддалі пад меч і, атрымаўшы мучаніцкія вянцы, былі залічаныя да хораў анельскіх. Вялікія вашыя цярпеньні, большая ўзнагарода. Маліцеся за душы нашыя. <br>
<br>
Пажыўшы добра, вы, сьвятыя, у муках паказалі адвагу сваю: за нішто палічыўшы цярпеньні, пастом вы прасьвятлілі вашы целы і з любоўю пралілі кроў, каб разам атрымаць узнагароду за цярпеньні вашы. Маліцеся за душы нашыя. <br>
<br>
Сьвятыя мучанікі, вы добра і мужна змагаліся, пагардзіўшы дачасным жыцьцём і адкінуўшы цялесную мудрасьць. Памёршы дзеля Хрыста, вы цяпер жывеца разам з анёламі. Шануем вашую памяць і просім вас маліцца Госпаду за збаўленьне душаў нашых. <br>
<br>
<strong>Слава...Цяпер...</strong> <br>
<br>
<em><font color="#d00505">Багародзічны (Тон 8)</font></em>. Да каго ты сталася падобнаю, няшчасная душа мая, чаму ня хочаш узьнесьціся да пакаяньня і не баішся пакараньня, якое чакае цябе? Устань хутчэй, пакліч Адзіную хуткую на заступніцтва, і кажы “Малі, Дзева Маці, Сына Твайго і Бога нашага, каб Ён выбавіў мяне ад сеці хітрага ворага”. <br>
<br>
<em><font color="#d00505">Крыжабагародзічны (Тон 8)</font></em>. Агніца, убачыўшы Ягнё, дабравольна расьпятае на крыжы, прашытая болем і па-матчынаму заплакаўшы, казала: “Што гэта за страшнае зьявішча, Сыне мой? Як гэта паміраеш Ты, доўгацярплівы Госпадзе, што даеш усім жыцьцё і ўваскрасеньне? Слаўлю Тваю, Божа мой, бязьмежную спагадлівасьць”. <br>
<br>
<font color="#d00505"><strong>Адпушчальны трапар</strong></font> <br>
<br>
<em><font color="#d00505">(Тон 4)</font></em>. Божа айцоў нашых, Ты паступаеш з намі з Тваёй заўсёднай лагоднасьцю: не пераставай быць спагадлівым да нас, але малітвамі іх кіруй у супакоі нашым жыцьцём.
