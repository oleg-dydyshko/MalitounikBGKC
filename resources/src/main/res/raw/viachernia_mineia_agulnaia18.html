<!DOCTYPE HTML><font color="#d00505"><strong>Вячэрня агульная мучаніцы <br>
<br>
(іншая) <br>
<br>
На “Госпадзе, я клікаў Цябе...”:</strong> <br>
<br>
<em>(Тон 4)</em></font>. Красою дзявоцтва і крывёю мучэньняў душу тваю ўпрыгожыўшы, мучаніца слаўная ..., ты аддала сябе Тварцу твайму, які захаваў цябе нятленнаю давеку; цяпер ты радуешся з хорамі арханёлаў і анёлаў, апосталаў і прарокаў, і мучанікаў, усяхвальная. <br>
<br>
У мучэньнях розных ты завастрыла розум твой Боскім Духам, і мужна патапіла начальніка цемры струменямі крыві тваёй, і узьняслася да нябесных хорамаў, прынёсшы цярпеньні як пасаг Жаніху твайму. <br>
<br>
Асьвячаная крывёю Жаніха, уласнай крывёю ты ўпрыгожыла вопратку сваю цялесную. Прасьветленая абедзьвюма, ты, слаўная ..., аказалася годнаю быць жыхаркай Ягоных нябесных хорамаў. Малі Яго за збаўленьне ад тленнасьці тых, што з вераю спраўляюць памяць тваю. <br>
<br>
<strong>Слава...Цяпер...</strong> <br>
<br>
<em><font color="#d00505">Багародзічны (Тон 4)</font></em>. Няспыннай малітвай Тваёй да Госпада і магутным заступніцтвам адгані, Усячыстая Дзева, малю Цябе, варожыя напады, суцішы хваляваньні душы маёй, дай суцяшэньне сумнаму сэрцу майму і прасьвятлі розум, каб я мог дастойна славіць Цябе. <br>
<br>
<font color="#d00505"><em>Крыжабагародзічны (Тон 4).</em></font> Убачыўшы Цябе, Ягнё і Пастыра, на дрэве, Маці Твая заплакала і ўсклікнула: “Сыне мой найдаражэйшы, як гэта ты, даўгацярплівы, быў павешаны на дрэве крыжовым? Як гэта беззаконныя прыбілі цьвікамі ногі і рукі Твае, Слова; і як гэта Ты, Уладару, праліў кроў сваю?” <br>
<br>
<font color="#d00505"><strong>Адпушчальны трапар</strong></font> <br>
<br>
<em><font color="#d00505">(Тон 4)</font></em>. Ягнё Тваё, Ісусе, ..., кліча моцным голасам: “Цябе, Жаніх мой, люблю і, Цябе шукаючы, мукі перанашу, і расьпінаюся з Табою, і пахаваньне прымаю ў хрышчэньні Тваім, і цярплю за Цябе, каб панаваць з Табою, і паміраю за Цябе, каб з Табою жыць; Ты ж прымі мяне, як ахвяру чыстую, што з любоўю прыносіцца Табе”. Малітвамі яе, Міласэрны, збаў душы нашы.
