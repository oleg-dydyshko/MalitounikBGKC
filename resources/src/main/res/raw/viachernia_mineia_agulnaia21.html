<!DOCTYPE HTML><font color="#d00505"><strong>Вячэрня агульная сьвятой жанчыне <br>
<br>
На “Госпадзе, я клікаў Цябе...”:</strong></font> <br>
<br>
<em><font color="#d00505">(Тон 8)</font></em>. Праводзячы жыцьцё ў пасьце і нядрэмнасьці, ты, маці пачэсная ..., атрымала ласку ачышчаць душэўныя і цялесныя хворасьці, нячыстыя духі Духам адганяць, і быць заступніцай у патрэбе. Дзеля гэтага малітвамі тваімі прасі аздараўленьня ўсім і велічы зьмілаваньня. <br>
<br>
Месца, дзе ляжыць цела тваё, вяртае сьляпым зрок і дае ацаленьне ўсім хворым, якія з вераю прыходзяць да цябе і просяць наведаць іх, маці сьвятая і цудамі слаўная .... Дык малітвамі тваімі выпрасі для нас велічы зьмілаваньня. <br>
<br>
Ты была поўная міласэрнасьці да бліжняга, стойкая ў веры праўдзівай і любові да Бога, блаславёная пачэсная маці .... Дзеля гэтага Божая ласка спачыла на табе. Малітвамі тваімі захавай у басьпецы тых, што з вераю славяць цябе. <br>
<br>
<strong>Слава...Цяпер...</strong> <br>
<br>
<font color="#d00505"><em>Багародзічны (Тон 8)</em></font>. Агорнутыя сумам, молім Цябе, Усячыстая заступніца нашая: “Ня дай згінуць слугам Тваім, але пасьпяшыся вызваліць нас ад цяперашняга гневу і суму, бо Ты, Багародзіца чыстая і блаславёная, што зьмясьціла ў сабе Бога, – нашая абаронная сьцяна і верная памочніца ў патрэбе”. <br>
<br>
<font color="#d00505"><em>Крыжабагародзічны (Тон 8).</em></font> Бачачы, як Ты быў прыбіты да крыжа і дабравольна цярпеў мукі, Дзева і Маці Твая, Уладару, усклікнула: “Гора мне, Дзіця маё любае! Як гэта Ты, Лекару, які аздаравіў людзкія немачы і міласэрнасьцю Тваёю ад тленнасьці выбавіў усіх, церпіш несправядліва раны?” <br>
<br>
<font color="#d00505"><strong>Адпушчальны трапар</strong> <br>
<br>
<em>(Тон 8)</em></font>. У табе, маці, верна захавася вобраз Божы: узяўшы крыж, ты пайшла ўсьлед за Хрыстом і на справе навучала не клапаціцца аб целе, бо яно прамінае, але дбаць пра душу, рэч несьмяротную. Дзеля гэтага разам з анёламі радуецца, сьвятая ..., дух твой.
