<!DOCTYPE HTML><strong><font color="#d00505">Вячэрня агульная мучаніцы манахіні <br>
<br>
На “Госпадзе, я клікаў Цябе...”:</font></strong> <br>
<br>
<em><font color="#d00505">(Тон 8)</font></em>. Мучаніца ўсяхвальная ..., ты ўтаймавала ўстрыманасьцю пажаданьні цялесныя, у мучэньнях ворага ўмярцьвіла, анёлаў зьдзівіла цярпеньнямі сваімі і людзей узрадавала; ты – краса манашак і прыклад дзявоцтва. Маліся за збаўленьне душаў нашых. <br>
<br>
Як назавем цябе, слаўная ... шматпакутная: Хрыстовай нявестаю, што зьзяе дабрадзейнасьцямі; дачкой выбранай, жыхаркай нябеснага Ерусаліму, суразмоўніцай анёлаў, удзельніцай духоўнага хораму? Маліся за збаўленьне і прасьвятленьне душ нашых. <br>
<br>
Нясьцерпныя мукі ад беззаконных мучыцеляў ты, нявеста Хрыстовая, ... шматпакутная, мужна перанесла, узіраючыся на красу Жаніха твайго. Маліся цяпер за збаўленьне і прасьвятленьне душ нашых. <br>
<br>
<strong>Слава...Цяпер...</strong> <br>
<br>
<font color="#d00505"><em>Багародзічны (Тон 8)</em></font>. Што можа быць больш цудоўнае за даброты Твае, Усячыстая: ацаляеш немачы, вызваляеш ад пажаданьняў і адганяеш ворагаў, што ваююць супраць нас; выбаўляеш ад бедаў тых, што славяць Цябе, суцішаеш сум малітваю Тваёю. Будзь, Дзева, заступніцаю для слугаў Тваіх і хадайніцаю лепшай долі, молячыся за збаўленьне душаў нашых. <br>
<br>
<font color="#d00505"><em>КрыжаБагародзічны</em></font> (Тон 8). Убачыўшы Ягнё, расьпятае дабравольна на крыжы, Маці з плачам усклікнула: “Што гэта за страшнае відовішча, Сыне мой; як гэта Ты, будучы Богам, які дае ўсім жыцьцё, церпіш сьмерць, каб даць уваскрасеньне людзям? Слаўлю, Божа мой, вялікую спагадлівасьць Тваю”. <br>
<br>
<strong><font color="#d00505">Адпушчальны трапар</font></strong> <br>
<br>
<font color="#d00505"><em>(Тон 4)</em></font>. Ягнё Тваё, Ісусе, ..., кліча моцным голасам: “Цябе, Жаніх мой, люблю і, Цябе шукаючы, мукі перанашу, і расьпінаюся з Табою, і пахаваньне прымаю ў хрышчэньні Тваім, і цярплю за Цябе, каб панаваць з Табою, і паміраю за Цябе, каб з Табою жыць; Ты ж прымі мяне, як ахвяру чыстую, што з любоўю прыносіцца Табе”. Малітвамі яе, Міласэрны, збаў душы нашы. 