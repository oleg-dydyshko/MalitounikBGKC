<!DOCTYPE HTML><font color="#d00505"><strong>Вячэрня агульная сьвятым жанчынам <br>
<br>
На “Госпадзе, я клікаў Цябе...”:</strong> <br>
<br>
<em>(Тон 4)</em></font>. Як боскія сьветачы, што зьзяюць ўгары, духоўнымі промнямі вы прасьвятляеце сьвет, адганяеце цемру і выкрываеце хітрасьці бесаў; дзеля гэтага сьвяткуем вашую сьветлую і боскую памяць. <br>
<br>
Убачыўшы райскую красу і загарэўшыся жаданьнем яе, вы, пачэсныя, прарасьцілі сьвету нятленныя краскі богапазнаньня. Маючы ваш прыклад перад вачыма, з любоўю стараемся чыніць карыснае для душаў нашых. <br>
<br>
Жыцьцё вашае зьзяла, быццам сонца, і было прыкладам для мноства посьнікаў. Цяпер вы, праслаўленыя, разам з імі жывеце ў Боскай славе і моліцеся за збаўленьне душаў нашых. <br>
<br>
<strong>Слава...Цяпер...</strong> <br>
<br>
<em><font color="#d00505">Багародзічны (Тон 4)</font></em>. Я таплюся ў моры маіх правінаў, і таму прыбягаю да ціхага прыстанішча малітвы Тваёй, Багародзіца, і клічу: “Працягні магутную руку слузе Твайму, Усебеззаганная, і збаў мяне!” <br>
<br>
<font color="#d00505"><em>Крыжабагародзічны (Тон 4).</em></font> “Меч пранізаў, Сыне мой, сэрца маё, згодна з тым, што было мне прадказана раней, калі я ўбачыла, як Ты, Хрысьце, больш цудоўны за ўсіх сыноў зямных, даў сябе павесіць на крыжы сярод разбойнікаў”. <br>
<br>
<font color="#d00505"><strong>Адпушчальны трапар</strong></font> <br>
<br>
<em><font color="#d00505">(Тон 2)</font></em>. Заручыўшыся з вашым адзіным жаданым Жаніхом і адкінуўшы часовы зямны саюз, узмужнеўшы ў дабрадзейных подзьвігах, вы ўзышлі на вышыню нятленнасьці, поўныя духоўнай красы і багацьця, і сталіся ўзорам і прыкладам законнага жыцьця для ўсіх. Маліцеся цяпер безупынку за нас, якія з любоўю спраўляем вашу памяць. 
