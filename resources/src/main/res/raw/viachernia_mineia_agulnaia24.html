<!DOCTYPE HTML><font color="#d00505"><strong>Вячэрня агульная <br>
<br>
бескарысьлівым лекарам і цудатворцам <br>
<br>
На “Госпадзе, я клікаў Цябе...”:</strong></font> <br>
<br>
<em><font color="#d00505">(Тон 4)</font></em>. Быццам паўнаводныя рэкі духоўныя, вы поіце ўсё стварэньне Божымі знакамі і слаўнымі дарамі ацаленьняў, асушаючы шкадлівыя для душы пажаданьні, лечачы немачы, праганяючы духаў нячыстых, баганосныя бескарысьліўцы, заступнікі душ нашых. <br>
<br>
Перамогшы неразумныя пажаданьні сілаю духа, вы, сьвятыя, чыніце дабро людзям і жывёле, атрымаўшы ад Хрыста дар ацаленьняў; дзеля гэтага, спраўляючы вашу сьвятую і сьветлую ўрачыстасьць, просім ачышчэньня душ нашых. <br>
<br>
Вашая боская сьвятыня сталася для нас сьветлым небам: быццам сонцам ясным і зоркамі, яна зьзяе збавеннымі цудамі і боскімі ацаленьнямі, блаславёныя ..., слаўныя слугі Гасподнія, заступнікі душаў нашых. <br>
<br>
<strong>Слава...</strong> <br>
<br>
<font color="#d00505"><em>(Тон 8)</em></font>. Хто ня будзе дзівіцца, хто ня будзе славіць цуды мудрых і бескарысьлівых лекараў? Бо і пасьля сьвятой сьмерці сваёй даюць яны шчодра ацаленьні ўсім, хто з вераю прыходзіць да іх. О, пара сьвятая! Пачэсныя галовы! О, мудрасьць і слава дадзенай нам ад Бога ласкі! Дык будзем у песьнях славіць добрага Бога, які даў іх нам для аздараўленьня душ і целаў нашых. <br>
<br>
<strong>Цяпер...</strong> <br>
<br>
<em><font color="#d00505">Багародзічны (Тон 8)</font></em>. Радуйся, сусьветная пахвала! Радуйся, сьвятыня Гасподняя! Радуйся, гара ацененая! Радуйся, усіх прыстанішча бясьпечнае! Радуйся, сьвечнік залаты! Радуйся, пачэсная слава верных! Радуйся, Маці Хрыста Бога! Радуйся, раю; радуйся Боскае застольле! Радуйся, дарасховішча! Радуйся, ручка з чыстага золата! Радуйся, надзея нашая! <br>
<br>
<em><font color="#d00505">Крыжабагародзічны (Тон 8)</font></em>. Стоячы побач з Табою, Госпадзе, і гледзячы на Цябе, павешанага на крыжы, Чыстая Маці Твая з плачам казала: “Дзіця маё, як гэта Ты церпіш у целе, і жадаеш пакінуць мяне бязьдзетнаю? Сьпяшайся ўславіцца, каб і я была ўзьвялічаная ў цярпеньнях Тваіх”. <br>
<br>
<font color="#d00505"><strong>Адпушчальныя трапары</strong></font> <br>
<br>
<em><font color="#d00505">(Тон 8)</font></em>. Сьвятыя і бескарысьлівыя лекары і цудатворцы ..., аздаравіце немачы нашы: дарам атрымалі, дарам і давайце. <br>
<br>
<em><font color="#d00505">Іншы трапар (Тон 5)</font></em>. Цуды сьвятых мучанікаў Тваіх ... Ты, Госпадзе, дараваў нам, як непахісную сьцяну: малітвамі іх захавай у бясьпечнасьці людзей Тваіх і даруй ім супакой, бо Ты адзіны Добры і Чалавекалюбец. 
