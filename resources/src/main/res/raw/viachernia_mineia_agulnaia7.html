<!DOCTYPE HTML><font color="#d00505"><strong>Вячэрня агульная сьвятаначальнікам <br>
<br>
На “Госпадзе, я клікаў Цябе...”:</strong> <br>
<br>
<em>(Тон 4)</em></font>. Быццам сьветлыя зоркі, умацаваныя на небасхіле, вы, усепачэсныя і ўсяхвальныя айцы, упрыгожылі ўвесь сьвет, прасьвятлілі яго догмамі праўдзівай веры і разагналі ерасяў цемру. Маліцеся, сьвятаначальнікі, каб выбавіцца ад тленнасьці і бедаў усім , што з вераю спраўляюць усепачэсную вашую памяць. <br>
<br>
Зьзяньнем духоўным вы, баганосцы блаславёныя, прасьвятлілі ўвесь сусьвет, быццам сьветладайныя сонцы, пасылаючы промні вучэньняў ва ўсе куткі зямлі, прасьвятляючы сэрцы верных і адганяючы цемру ерасяў сілаю Таго, хто ад Дзевы зазьзяў. <br>
<br>
Блаславёныя айцы, вы жэзлам вашае навукі адагналі ад Царквы Хрыстовае духоўных ваўкоў і, акружыўшы яе абароннай духоўнай сьцяною, прадставілі яе Хрысту Богу цэлай і непашкоджанай. Маліце Яго цяпер, каб выбавіцца ад тленнасьці і бедаў тым, што з вераю спраўляюць усепачэсную вашую памяць. <br>
<br>
<strong>Слава...Цяпер...</strong> <br>
<br>
<em><font color="#d00505">Багародзічны (Тон 4)</font></em>. Вызвалі, Найсьвятая Дзева, ад асуджэньня і лютых правінаў пакорную душу маю і выратуй яе ад сьмерці малітвамі Тваімі; дай, каб у дзень судны мне атрымаць апраўданьне, якое атрымалі хоры сьвятых, ачысьціўшы мяне перш пакаяньнем і струменямі сьлёз. <br>
<br>
<font color="#d00505"><em>Крыжабагародзічны (Тон 4).</em></font> Калі Найчыстая ўбачыла расьпятага на крыжы і прабітага кап'ём у бок Хрыста Чалавекалюбца, Яна з плачам усклікнула: “Што гэта, Сыне мой? Што зрабілі табе няўдзячныя людзі ўзамен за дабро, якое Ты ім чыніў; і як гэта Ты, любы мой, пакідаеш мяне бязьдзетнаю? Дзіўлюся, добрасардэчны Твайму дабравольнаму расьпяцьцю”. <br>
<br>
<font color="#d00505"><strong>Адпушчальны трапар</strong></font> <br>
<br>
<em><font color="#d00505">(Тон 4)</font></em>. Божа айцоў нашых, Ты паступаеш з намі з Тваёй заўсёднай лагоднасьцю: не пераставай быць спагадлівым да нас, але малітвамі іх кіруй у супакоі нашым жыцьцём .
