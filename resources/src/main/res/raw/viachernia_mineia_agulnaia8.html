<!DOCTYPE HTML><font color="#d00505"><strong>Вячэрня агульная <br>
<br>
посьнікам, манахам і пустэльнікам <br>
<br>
На “Госпадзе, я клікаў Цябе...”:</strong> <br>
<br>
<em>(Тон 8)</em></font>. Пачэсныя і багамудрыя айцы, вы сьляпым вяртаеце зрок, нядужых лечыце, калек ацаляеце, схіляючыся спагадліва да тых, што з вераю прыходзяць да вашай сьвятасьці і просяць дапамогі. Славім вас, бо мы знайшлі ў вас верных заступнікаў і хадайнікаў. <br>
<br>
Сьвятыя і пачэсныя айцы, вашымі дабрадзейнасьцямі вы ўзышлі на калясьніцу і ўзьняліся да Бога, дзе атрымалі вянец перамогі, а нам пакінулі, быццам накідку, у грабніцах целы вашыя, каб давалі ацаленьні і адганялі нячыстых духаў. Дзеля гэтага, усяхвальныя айцы, славім вас. <br>
<br>
Вы, блаславёныя, разам з хорамі посьнікаў, упрыгожылі сябе цьвярозым жыцьцём. Цяпер, асьветленыя Боскім зьзяньнем, жывеце ў радасьці ў нябесных сялібах разам з анёламі. Памятайце пра тых, што шануюць вас і сьвяткуюць вашую памяць тут на зямлі. <br>
<br>
<strong>Слава...Цяпер...</strong> <br>
<br>
<em><font color="#d00505">Багародзічны (Тон 8)</font></em>. Думкі нячыстыя мае і вусны лісьлівыя, учынкі мае ўсе благія: што мне рабіць, як сустрэць Судзьдзю майго? Уладарная Дзева, малі Сына Твайго, Творцу і Госпада, каб Ён, адзіны Міласэрны, прыняў душу маю ў пакаяньні. <br>
<br>
<em><font color="#d00505">Крыжабагародзічны (Тон 8)</font></em>. Чыстая Дзева, убачыўшы Сына, дабравольна прыбітага да крыжа, жаласна заплакала і казала: “Дзіця любае! Вось як няўдзячныя людзі адплацілі Табе, і пазбавілі мяне Цябе, Наймілейшы мой”. <br>
<br>
<font color="#d00505"><strong>Адпушчальны трапар</strong></font> <br>
<br>
<em><font color="#d00505">(Тон 4)</font></em>. Божа айцоў нашых, Ты паступаеш з намі з Тваёй заўсёднай лагоднасьцю: не пераставай быць спагадлівым да нас, але малітвамі іх кіруй у супакоі нашым жыцьцём.
