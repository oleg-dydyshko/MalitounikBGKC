<!DOCTYPE HTML><strong><font color="#d00505">1 Студзеня <br>
<br>
Абрэзаньне Гасподняе; сьвятаначальніка Васіля Вялікага, архібіск. Кесарыі Кападакійскай <br>
<br>
Вячэрня <br>
<br>
На "Госпадзе, Цябе клічу...": </font></strong><br>
<br>
<font color="#d00505"><em>Абрэзаньня (Тон 8)</em></font>. Зышоўшы да роду людзкога, Збаўца наш даў сябе спавіць у пялёны. Васьмідзённы ад Маці і спрадвечны ад Айца, Ён не адмовіўся прыняць цялеснае абрэзаньне. Дык засьпявайма Яму, верныя: "Ты Бог наш, зьмілуйся над намі". <br>
<br>
Усядобры Бог даў нам усім збавенны вобраз і прыклад, не пасаромеўшыся прыняць цялеснае абрэзаньне. Творца Закону споўніў Закон і ўсё, што прадказалі прарокі пра Яго. Той, хто трымае ўсё ў руцэ сваёй, даў сябе спавіць у пялёны. Госпадзе, слава Табе! <font color="#d00505"><em>(Двойчы) <br>
<br>
Сьвятога (mон 4)</em></font>. Імя тваё, ойча Васілю, азначае "уладарны", і ўладарным было сьвятарства тваё, уладаю якога ты пасьвіў народ Хрыстовы навукаю і прыкладам. За гэта ўладарным вянцом упрыгожыў цябе ўсемагутны Уладар уладароў, адзінасутны з Айцом спрадвечны Сын. Малі Яго за збаўленьне і прасьвятленьне душ нашых. <br>
<br>
Апрануты ў сьвятарскую вопратку, ты, Васілю, з радасьцю прапаведаваў Евангельле Валадарства і перадаваў Царкве правую навуку. Сёньня мы, прасьветленыя ёю, вызнаем і славім адзінае і неразьдзельнае ў трох асобах Боства – Айца ўсемагутнага, адзінароднае Слова Божае і Боскага Духа. Малі Яго за збаўленьне і прасьвятленьне душ нашых. <br>
<br>
Ойча Васілю! Калі ты жыў у целе сярод людзей, чысьцінёю нораваў тваіх ты быў падобны да бесьцялесных анёлаў. Цяпер малі Хрыста Бога, каб Ён захаваў ад небясьпекі і цемрадзі тых, што чэрпаюць асалоду з тваіх боганатхнёных навучаньняў, і збавіў і прасьвятліў душы нашыя. <br>
<br>
<strong>Слава...</strong>: <br>
<br>
<em><font color="#d00505">(Тон 8)</font></em>. Ты, сьвяты, любіў мудрасьць і вышэй за усё цаніў еднасьць з Богам; маючы за спадарожніцу думку аб сьмерці, ты правёў жыцьцё дабрадзейна і перамог цялесныя пажаданьні ўстрыманасьцю. Навукаю Закону Божага ты захаваў душу свабоднаю, і веліччу дабрадзейнасьцяў падпарадкаваў цялеснае духоўнаму, адкінуўшы прынады і спакусы гэтага сьвету. Цяпер, малі Хрыста дараваць душам нашым веліч зьмілаваньня. <br>
<br>
<strong>Цяпер...</strong>: <br>
<br>
<font color="#d00505"><em>(Тон 8)</em></font>. Зышоўшы да роду людзкога, Збаўца наш даў сябе спавіць у пялёны. Васьмідзённы ад Маці і спрадвечны ад Айца, Ён не адмовіўся прыняць цялеснае абрэзаньне. Дык засьпявайма Яму, верныя: "Ты Бог наш, зьмілуйся над намі". <br>
<br>
<font color="#d00505"><strong>Чытаньне кнігі Роду</strong></font> <br>
<br>
Госпад зьявіўся Абраму і сказаў яму: "Я Бог твой, дагадзі Мне і будзь беззаганны, бо жадаю заключыць саюз між Мною і табою, і дам табе шматлікае патомства". Абрам паў ніц на зямлю, а Бог працягваў гаварыць: "Вось Мой саюз з табою: ты станешся бацькам шматлікіх народаў. Ад гэтага часу ня будзеш называцца Абрам, але імя тваё будзе Абрагам, бо зраблю цябе бацькам многіх народаў. Зраблю цябе бязьмерна плодным, і будзеш бацькам шматлікіх народаў, і цары будуць сярод нашчадкаў тваіх. Мой саюз, які заключаю з табою і тваімі нашчадкамі, будзе трываць з пакаленьня ў пакаленьне, ён будзе саюзам вечным, і Я буду Богам тваім і нашчадкаў тваіх". Абрагам паў тварам на зямлю і пакланіўся, а Бог казаў яму: "Захавай мой саюз, ты і нашчадкі твае. Вось саюз Мой, які будзеш захоўваць ты і ўсе нашчадкі, што будуць пасьля цябе: усе мужчыны хай абрэжуць край цела свайго на знак саюзу між Мною і табою і ўсімі нашчадкамі тваімі давеку. З пакаленьня ў пакаленьне хай кожнае васьмідзённае дзіця мужчынскага роду будзе абрэзанае. І кожны мужчына, які не абрэжа канца цела свайго, будзе адлучаны ад грамады вашай, бо не захаваў саюзу са Мною". <font color="#d00505"><em>(17:1-14)</em> <br>
<br>
<strong>Чытаньне кнігі Прыповесьцяў</strong></font> <br>
<br>
Бог меў мяне (мудрасьць) на пачатку шляху, перад тым, як пачаў тварыць, здавён-даўна. Спрадвеку я была ўстаноўленая, перш чым паўстала зямля. Я народжаная раней за бездань, і за крыніцы вадацечныя; раней чым былі заснаваныя горы, раней за ўзгоркі было маё нараджэньне, – калі Ён не стварыў яшчэ ні зямлі, ні палёў, ні найдрабнейшых пылінак зямных. Я з Ім была, калі Ён умацоўваў неба; калі вымяраў скляпеньне над безданьню; калі згушчаў хмары ўгары, калі ўстанаўляў крыніцы ў бездані; вызначаў межы мору, каб ягоныя воды ня выйшлі з берагоў; калі закладаў падваліны зямлі. Я была Ягонай спадарожніцаю і радасьцю з дня ў дзень, цешачыся перад Ім паўсякчасна. <font color="#d00505"><em>(8:22-30)</em> <br>
<br>
<strong>Чытаньне кнігі Прыповесьцяў</strong></font> <br>
<br>
Вусны праведнага кажуць мудрасьць, а язык распусны будзе зьнішчаны. З вуснаў праведнага цячэ мілае Богу, з вуснаў няверных – распуста. Агідная Госпаду мера неправедная, вага справядлівая даспадобы Яму. З пыхаю прыходзіць ганьба, са сьціпласьцю – мудрасьць. Шчырасьць кіруе праведнымі, здрадлівых загубіць іхняя хітрасьць. У дзень гневу багацьце бескарыснае, а справядлівасьць ратуе ад сьмерці. Праведнасьць нявіннага выпрастоўвае шлях яму, а нязбожны гіне з прычыны нязбожнасьці сваёй. Праведнасьць – ратунак для справядлівых, у сваёй злосьці заблытваюцца падступныя. Памірае грэшэнік, і з ім гіне надзея яго; марныя спадзяваньні моцных. Справядлівы вызваляецца ад бяды, замест яго ў яе трапляе нязбожны. Неправедны вуснамі губіць бліжняго свайго, праніклівасьць праведных збаўляе іх. Калі праведным шчасьціць, увесь горад цешыцца; калі грэшнікі гінуць, усе скачуць з радасьці. Блаславеньнем праведнікаў горад умацоўваецца, вуснамі грэшнікаў – занепадае. Неразумны выказвае ўголас пагарду да іншых, разумны ўмее маўчаць. <font color="#d00505"><em>(10:31-11:12)</em> <br>
<br>
<strong>Ліцьця</strong> <br>
<br>
<em>(Тон 3)</em></font>. Богатнатхнёны Васілю, чыстым жыцьцём ты зрабіў душу тваю жыльлём Крыніцы жыцьця – Хрыста, – і выліў для сьвету рэкі набожнага навучаньня. Напоеныя ім верныя дзеці Царквы падзяку прыносяць Богу, які праславіў памяць тваю на век вякоў. <br>
<br>
Ты, боганатхнёны Васілю, быў памазаны алеем ласкі, каб сьвятадзейнічаць Евангельле Валадарства нябеснага; быццам духмяным кадзілам, ты напоўніў сусьвет Хрыстовай навукаю. Прымі шчырую малітву слуг тваіх і выпрасі нам, якія шануем цябе, веліч зьмілаваньня. <br>
<br>
Апрануты ў сьвятарскую вопратку, ты, Васілю, у абароне Тройцы стаў перад судом, гатовы пацярпець за веру, і сваёй непахіснасьцю пасароміў царскага намесьніка. Не спалохаўшыся злосных пагрозаў, ты быў гатовы ісьці на мучэньні, за што і атрымаў вянец ад Хрыста, адзінага міласэрнага. <br>
<br>
<strong>Слава...</strong>: <br>
<br>
<em><font color="#d00505">(Тон 6)</font></em>. Ласка пацякла з вуснаў тваіх, ойча сьвяты, і ты быў пастырам Хрыстовае царквы, навучаючы духоўных авечак верыць у Тройцу адзінасутную ў адзіным Бостве. <br>
<br>
<strong>Цяпер...</strong>: <br>
<br>
<font color="#d00505"><em>(Тон 8)</em></font>. Зышоўшы да роду людзкога, Збаўца наш даў сябе спавіць у пялёны. Васьмідзённы ад Маці і спрадвечны ад Айца, Ён не адмовіўся прыняць цялеснае абрэзаньне. Дык засьпявайма Яму, верныя: "Ты Бог наш, зьмілуйся над намі". <br>
<br>
<font color="#d00505"><strong>Вершапесьні</strong> <br>
<br>
<em>(Тон 1)</em></font>. Боская і сьвятая пчала Хрыстовае Царквы, блаславёны Васілю! Джалам стараннасьці боскай ты перамог ганебную агіду ерасяў і даў душам верных салодкі скарб набожнасьці. Успомні нас сёньня, калі стаіш перад пасадам адзінасутнае Тройцы ў боскім раі. <br>
<br>
<font color="#d00505"><em>Верш</em></font>. Вусны мае кажуць словы мудрасьці, разважнасьць – роздум сэрца майго. <br>
<br>
Ты, ойча Васілю, злучыў у сабе дабрадзейнасьці ўсіх сьвятых: Майсееву лагоднасьць, рупнасьць Ільлі, Пятрова вызнаньне, Янава багаслоўе. Як Павал, ты няспынна клікаў: "Хто слабы, і я не зьнемагаю; хто спакушаецца, і я не распальваюся?" З імі разам маліся цяпер за збаўленьне душ нашых. <br>
<br>
<font color="#d00505"><em>Верш</em></font>. Вусны праведнага абвяшчаюць мудрасьць, язык ягоны кажа праўду. <br>
<br>
<font color="#d00505"><em>(Тон 2)</em></font>. Настаўніку сьвятасьці Васілю, ты дасьледаваў прыроду рэчаў і, упэўніўшыся ў іхняй нетрываласьці, знайшоў адзінага нязьменнага – надпрыроднага Творцу ўсяго сьвету. Прыхіліўшыся Да Яго, ты адкінуў прынаду пераходных рэчаў. Маліся цяпер, каб і нам напоўніцца жаданьнем Бога. <br>
<br>
<strong>Слава...</strong>: <br>
<br>
<em><font color="#d00505">(Тон 6)</font></em>. Прыняўшы з неба ласку цудаў, і выкрыўшы ману ідалапаклонства вучэньнем тваім, ты, блаславёны Васілю, стаўся пахвалою і ўмацаваньнем сьвятаначальнікаў і прыкладам настаўніка для ўсіх айцоў Царквы. Маючы сьмеласьць у Бога, малі Яго за збаўленьне душ нашых. <br>
<br>
<strong>Цяпер...</strong>: <br>
<br>
<font color="#d00505"><em>(Тон 8)</em></font>. Усядобры Бог даў нам усім збавенны вобраз і прыклад, не пасаромеўшыся прыняць цялеснае абрэзаньне. Творца Закону споўніў Закон і ўсё, што прадказалі прарокі пра Яго. Той, хто трымае ўсё ў руцэ сваёй, даў сябе спавіць у пялёны. Госпадзе, слава Табе! <br>
<br>
<strong><font color="#d00505">Адпушчальныя трапары</font></strong> <br>
<br>
<font color="#d00505"><em>Трапар Васіля (Тон 1)</em></font>. Голас твой разышоўся па ўсёй зямлі, і яна ўспрыняла словы твае, якімі ты навучаў усіх, выясьняючы сутнасьць рэчаў і выпраўляючы норавы людзей. Вышыня сьвятарства, ойча блаславёны, малі Хрыста Бога, каб Ён дараваў нам багацьце свайго зьмілаваньня. <br>
<br>
<strong>Слава...Цяпер...</strong>: <br>
<br>
<em><font color="#d00505">Абрэзаньня (Тон 1)</font></em>. Ты, Ісусе, які сядзіш на вогненным пасадзе з Айцом спрадвечным і Боскім Духам Тваім, захацеў дабравольна нарадзіцца ад Чыстае Дзевы, Маці Твае, і, як чалавек, быць абрэзаным на восьмы дзень. Слава добрай волі Тваёй, слава провіду Твайму, слава Тваёй спагадлівасьці, адзіны Чалавекалюбча.
