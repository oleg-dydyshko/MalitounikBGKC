<!DOCTYPE HTML><font color="#d00505"><strong>2-4 студзеня <br>
<br>
Перадсьвяцьце Богазьяўленьня <br>
<br>
На "Госпадзе, Цябе клічу...":</strong></font> <br>
<br>
<em><font color="#d00505">(Тон 4)</font></em>. Пачнем сьвяткаваць набожна пачэсны хрост Бога нашага. Вось Ён зьбіраецца, як чалавек, прыйсьці да Прадвесьніка свайго і прасіць збавеннага хрышчэньня для абнаўленьня ўсіх, прасьветленых вераю, і атрыманьня Духа Сьвятога. <br>
<br>
Хрыстос прыходзіць, Бог зьяўляецца, як некалі Давід прадвясьціў, і ідзе да слугі прасіць хрышчэньня. Хай цешыцца Ярдан, а з ім разам зямля і мора, горы і ўзгоркі. І вы, людзі, узрадуйцеся ў сэрцах, атрымаўшы духоўнае прасьвятленьне. <br>
<br>
Госпадзе ўсемагутны, Ты, як напісана, – рака супакою і струмень радасьці. Дык як жа Цябе ўспрымаюць струмені рачныя? Як уваходзіш голы ў ваду? Ты ж пакрываеш неба хмарамі, робіш яўнаю злосьць ворага, і апранаеш людзей у нятленнасьць. <br>
<br>
<strong>Слава...Цяпер...</strong>: <br>
<br>
<font color="#d00505"><em>(Тон 6)</em></font>. Хрыстос-Праўда ідзе да Ярдану, каб ахрысьціцца ад Яна, а той кажа Яму: "Мне трэба хрысьціцца ў Цябе, як жа Ты прыходзіш да мяне? Я – сена, і ня сьмею дакрануцца да агню. Ты, Уладару, асьвяці мяне Тваім Боскім зьяўленьнем". <br>
<br>
<font color="#d00505"><strong>Вершапесьні</strong> <br>
<br>
<em>(Тон 1)</em></font>. Сьветлым было, Збавіцелю, мінулае сьвята, яшчэ сьвятлейшае тое, што мае прыйсьці. Анёл быў вестуном першага, а гэтаму рыхтуе шлях Прадвесьнік. Тады Бэтлеем увесь плакаў, бо бачыў пралітую кроў немаўлятаў і застаўся бязьдзетным; цяпер у блаславёнай вадзе родзіцца безьліч дзяцей. Тады зорка мудрацом абвясьціла Цябе, цяпер Айцец паказаў Цябе сьвету ўсяму. Госпадзе, які прыняў цела і цяпер зноў прыходзіш да нас, слава Табе. <br>
<br>
<font color="#d00505"><em>Верш</em></font>. Дзеля гэтага згадваю Цябе ў краіне Ярданскай і Гэрмонскай. <br>
<br>
<font color="#d00505"><em>(Тон 2)</em></font>. Ісус ачышчаецца ў Ярдане, або хутчэй ачышчае грахі нашыя. Жадаючы абмыць Адамаву віну, Ён ідзе хрысьціцца і кажа Яну: "Хадзі, Хрысьціцелю, паслужы дзівоснай тайне; хадзі хутчэй, працягні руку тваю і дакраніся да галавы Таго, хто скрышыў галаву зьмея і адкрыў рай, які быў некалі зачынены праз спакусу зьмяіную і спажываньне забароненага плоду". <br>
<br>
<font color="#d00505"><em>Верш</em></font>. Воды ўбачылі Цябе, Божа, воды ўбачылі Цябе і спалохаліся. <br>
<br>
<font color="#d00505"><em>(Тон 3)</em></font>. Сьветлае мінулае сьвята, больш слаўнае аднак тое, што мае быць. Тады мудрацы пакланіліся Збавіцелю, цяпер верны слуга хрысьціць Уладара. Тады пастухі, што гралі на жалейках, былі сьведкамі цуду; цяпер голас Айца абвяшчае Адзінароднага Сына. <br>
<br>
<strong>Слава...Цяпер...</strong>: <br>
<br>
<em><font color="#d00505">(Тон 6)</font></em>. Прыйдзіце, усе верныя, пакінем Юдэйскую краіну і пойдзем у пустыню, што над Ярданам, каб убачыць там сёньня Таго, хто прыняў цела дзеля нас. Ён просіць хрышчэньня ў Ярданскіх водах, але Хрысьціцель пярэчыць, кажучы: "Ня сьмею дакрануцца маёй тленнаю рукою да агню. Ярдан і мора ўцяклі, Збавіцелю, і пацяклі назад: дык як жа я ўскладу на галаву Тваю руку, калі і хэрувімы са страхам стаяць перад Табою? Ярдан пацёк назад, калі Елісей ударыў яго плашчом Ільлі: як жа ён не ўцячэ ў бездань, убачыўшы Цябе, голага, у вадзе сваёй; як, разагрэты Табою, ён не апячэ мяне?" "Чаго адкладаеш, Хрысьціцелю, хрысьціць Госпада, – Ярдан усклікнуў – чаму не даеш многім ачысьціцца? Ён ужо асьвяціў усё стварэньне, дык няхай асьвяціць і воды мае, бо на тое Ён прыйшоў сюды". <br>
<br>
<strong><font color="#d00505">Адпушчальны трапар</font></strong> <br>
<br>
<em><font color="#d00505">Трапар перадсьвяцьця (Тон 4)</font></em>. Рыхтуйся, Забулён; красуйся, Нэфталім; рака Ярдан, затрымайся і прымі з радасьцю Уладара, які ідзе хрысьціцца ў табе. Весяліцеся, Адам з прамаці Эваю, не хавайцеся, як некалі ў раі: убачыўшы вас голымі, Ён прыйшоў, каб апрануць вас у першую вопратку. Хрыстос зьявіўся, каб усё стварэньне абнавіць.
