<!DOCTYPE HTML><strong><font color="#d00505">5 студзеня – Чаканьне Богазьяўленьня<br>
(Сьвяты вечар перад Богазьяўленьнем)<br>
<br>
ВЯЧЭРНЯ <br>
<br>
<em>На “Госпадзе, Цябе клічу...”:</em></font> <br>
<br>
Слава... Цяпер...:</strong><br>
<br>
<em><font color="#d00505">(Тон 6)</font></em><font color="#d00505">.</font> Рыхтуйся, рака Ярдан, бо вось ідзе Хрыстос хрысьціцца ад Яна, каб у тваёй вадзе Боскасьцю Сваёю скрышыць галаву нябачнага зьмея. Радуйся, Ярданская пустыня, горы, цешцеся, бо Жыцьцё вечнае прыходзіць паклікаць Адама. Кліч на ўвесь голас у пустыні, Прадвесьніку Яне: “Рыхтуйце шлях Госпаду, рабіце простымі сьцежкі Яго!”<br>
<br>
<strong><font color="#d00505">Вершапесьні</font></strong> <br>
<br>
<em><font color="#d00505">(Тон 6)</font></em><font color="#d00505">.</font> Зямля і ўсё, што на ёй, радуйцеся, бо вось Струмень Радасьці хрысьціцца ў рацэ, асушае крыніцу злосьці, і вылівае ўсім Боскае адпушчэньне. <br>
<br>
<em><font color="#d00505">Верш</font></em>. Дзеля гэтага згадваю Цябе ў краіне Ярданскай і Гэрмонскай. <br>
<br>
Сьветладаўца Ісус, ня маючы патрэбы ў хрышчэньні, уваходзіць цялесна ў ваду Ярдану, каб прасьвятліць тых, што ў цемры нецярпліва чакалі Яго. <br>
<br>
<em><font color="#d00505">Верш</font></em><font color="#d00505">.</font> Воды ўбачылі Цябе, Божа, воды ўбачылі Цябе і спалохаліся. <br>
<br>
Прыняўшы вобраз слугі, Ты ідзеш хрысьціцца ад слугі ў Ярданскіх струменях, каб прасьвятліць нас і выбавіць ад няволі першага граху. <br>
<br>
<strong>Слава... Цяпер...:</strong> <br>
<br>
<em><font color="#d00505">(Тон 6)</font></em><font color="#d00505">.</font> Хай радуецца пустыня Ярданская і хай праросьціць лілеі, бо ў ёй быў чутны голас, які гукаў: “Рыхтуйце шлях Госпаду!” Той, хто ўстанавіў горы на месцах іх і адмерыў даліны – Бог, які ўсё стварыў, – хрысьціцца ад слугі, Сам стаўшыся ўбогім, каб нам даць багатыя дары. Некалі Эве сказана было: “У болях будзеш раджаць дзяцей тваіх”. Сёньня ж Дзева пачула: “Радуйся, Абрадаваная, з табою Госпад, які дае нам веліч зьмілаваньня Свайго”. <br>
<br>
<font color="#d00505"><strong>Адпушчальны трапар</strong></font> <br>
<br>
<em><font color="#d00505">Чаканьня (тон 4)</font></em><font color="#d00505">.</font> Пасьля ўзьнясеньня Ільлі, Елісей плашчом ягоным ударыў Ярдан, і той падаўся назад: воды ягоныя разышліся на два бакі, пакідаючы пасярэдзіне сухі шлях. Вось нам вобраз хрышчэньня, якім мы праходзім шлях жыцьця нашага. Хрыстос прыходзіць на Ярдан асьвяціць ваду. 