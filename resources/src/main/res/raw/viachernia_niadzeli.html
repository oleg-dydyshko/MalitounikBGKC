<!DOCTYPE HTML><strong><font color="#d00505">ВЯЧЭРНЯ Ў НЯДЗЕЛІ І СЬВЯТЫ</font> <br>
<br>
<em>Падчас Вячэрні вернікі стаяць:</em></strong> <br>
<br>
<em>1. Падчас каджэньня.<br>
<br>
2. Ад пачатку Вячэрні да Пс 103.<br>
<br>
3. Падчас сьпяваньня першых двух вершаў «</em><strong><em>Госпадзе, я клікаў Цябе»</em></strong><em>.<br>
<br>
4. Ад «</em><strong><em>Слава... ц</em><strong><em>япер...</em></strong></strong><em>» напрыканцы «</em><strong><em>Госпадзе, я клікаў Цябе»</em></strong><em> да канца пракімна. <br>
<br>
5. Падчас Малітвы ўслаўленьня. <br>
<br>
6. Падчас Ліцьці. <br>
<br>
7. Ад Песьні Сымона Богапрыемцы да канца Вячэрні</em>.<br>
<br>
<font color="#d00505"><strong>ВЯЧЭРНЯ З ЛІЦЬЦЁЙ:</strong><br>
<br>
<em>Сьвятар, узяўшы эпітрахіль і фелон, адчыняе райскія дзьверы. Дыякан кадзіць, а сьвятар стаіць перад прастолам. Пасьля каджэньня дыякан выходзіць, становіцца перад райскімі дзьвярыма:</em> <br>
<br>
<strong>Сьвятар:</strong></font> Устаньце!<br>
Слава сьвятой і адзінасутнай, і жыватворчай, і неразьдзельнай Тройцы спрадвеку, цяпер і заўсёды, і на вякі вякоў. <br>
<br>
<font color="#d00505"><strong>Чытальнік:</strong></font> Амін. Прыйдзіце, паклонімся… <em><font color="#d00505">(гл. далей) <br>
<br>
Сьвятар зачыняе райскія дзьверы, скідае з сябе фелон і выходзіць у эпітрахілі перад райскімі дзьвярыма, дзе чытае малітвы. Дыякан застаецца ў сьвяцілішчы.</font></em><br>
<br>
<br>
<strong><font color="#d00505">ВЯЧЭРНЯ БЕЗ ЛІЦЬЦІ:</font></strong><br>
<br>
<font color="#d00505"><em>Сьвятар, апрануўшы эпітрахіль і стаўшы перад райскімі дзьвярыма, пачынае: </em><br>
<br>
<strong>Сьвятар:</strong></font> Блаславёны Бог наш спрадвеку, цяпер і заўсёды, і на вякі вякоў. <br>
<br>
<strong><font color="#d00505">Чытальнік:</font></strong> Амін. Слава Табе, Божа наш, слава Табе. <br>
<br>
Уладару нябесны, Суцяшальніку, Духу праўды, Ты ўсюды прысутны і ўсё напаўняеш, Скарбніца дабра і жыцьця Падаўча, прыйдзі і пасяліся ў нас, і ачысьці нас ад усяго благога, і збаў, Добры, душы нашы. <br>
<br>
Сьвяты Божа, Сьвяты Моцны, Сьвяты Несьмяротны, зжалься над намі. <font color="#d00505"><em><em><font color="#d00505">(</font></em></em></font><em><font color="#d00505"><font color="#d00505"><em>Тройчы</em></font><em><font color="#d00505">)</font></em></font></em> <br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
Усесьвятая Тройца, зжалься над намі: Госпадзе, ачысьці грахі нашы; Уладару, даруй бясчынствы нашы; Сьвяты, наведай і аздараві немачы нашы дзеля Твайго імя. <br>
<br>
Госпадзе, зьмілуйся. <font color="#d00505"><em><font color="#d00505"><em>(Тройчы</em></font><em><font color="#d00505">)</font></em></em></font> <br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
Ойча наш, каторы ёсьць у небе, сьвяціся імя Тваё, прыйдзі валадарства Тваё, будзь воля Твая як у небе, так і на зямлі. Хлеба нашага штодзённага дай нам сёньня, і адпусьці нам грахі нашы, як і мы адпускаем вінаватым нашым; і ня ўводзь нас у спакусу, але збаў нас ад злога. <br>
<br>
<font color="#d00505"><strong>Сьвятар:</strong></font> Бо Тваё валадарства і сіла, і слава, Айца, і Сына, і Сьвятога Духа, цяпер і заўсёды, і на вякі вякоў. <br>
<br>
<strong><font color="#d00505">Чытальнік:</font></strong> Амін. Госпадзе, зьмілуйся. <em><em><font color="#d00505"><font color="#d00505">(12 разоў)</font></font></em></em>. <br>
<br>
Прыйдзіце, паклонімся Ўладару нашаму Богу. <br>
<br>
Прыйдзіце, паклонімся і прыпадзем да Хрыста, Уладара нашага і Бога. <br>
<br>
Прыйдзіце, паклонімся і прыпадзем да самога Хрыста, Уладара і Бога нашага. <br>
<br>
<font color="#d00505"><em>Пасьля гэтага чытальнік пачынае чытаць уступны псалом 103. Падчас чытаньня сьвятар моліцца сьвяцільныя малітвы (гл. пасьля псалма). </em></font><br>
<br>
<strong><font color="#d00505">Псалом 103</font></strong> <br>
<br>
Блаславі, душа мая, Госпада: <strong><font color="#d00505">*</font></strong> Госпадзе, Божа мой, Ты вялікі наўзьдзіў! <br>
<br>
Ты апрануўся ў хвалу і веліч, <font color="#d00505"><strong>*</strong></font> ахутаўся сьвятлом, быццам плашчом, <br>
<br>
расьцягнуў неба, быццам шацёр, <strong><font color="#d00505">*</font></strong> высокія харомы cвае пакрываеш водамі, <br>
<br>
робіш хмары калясьніцаю сабе, <strong><font color="#d00505">*</font></strong> ходзіш на крылах ветру. <br>
<br>
Ты робіш вятры пасланцамі сваімі <font color="#d00505"><strong>*</strong></font> і слугамі сваімі – полымя агню. <br>
<br>
Ты ўмацаваў зямлю на асновах яе: <strong><font color="#d00505">*</font></strong> не пахісьнецца павек вякоў. <br>
<br>
Бездань, быццам вопратка, покрыва яе. <strong><font color="#d00505">*</font></strong> Воды над гарамі стануць: <br>
<br>
ад пагрозы Тваёй яны назад пададуцца, <font color="#d00505"><strong>*</strong></font> ад грому голасу Твайго задрыжаць. <br>
<br>
Узыходзяць яны на горы і зыходзяць у даліны, <strong><font color="#d00505">*</font></strong> у месцы, якія Ты ім назначыў; <br>
<br>
Ты ўстанавіў межы, якіх ім не перайсьці <font color="#d00505"><strong>*</strong></font> і не вярнуцца, каб пакрыць зямлю. <br>
<br>
Пасылаеш крыніцы ў яры: <font color="#d00505"><strong>*</strong></font> пацякуць воды між гораў; <br>
<br>
будуць піць з іх усе зьвяры палявыя, <strong><font color="#d00505">*</font></strong> аслы дзікія смагу сваю гасіць будуць. <br>
<br>
Каля іх птушкі нябесныя будуць мець гнёзды свае: <font color="#d00505"><strong>*</strong></font> між скалаў будзе чутны сьпеў іх. <br>
<br>
З высокіх харомаў Тваіх навадняеш горы: <strong><font color="#d00505">*</font></strong> зямля напоўніцца плодам твораў Тваіх. <br>
<br>
Ты вырошчваеш траву для жывёлы, <strong><font color="#d00505">*</font></strong> зельле на пажытак чалавеку, каб вырасьціць хлеб з зямлі, <br>
<br>
і віно, што весяліць сэрца чалавека; <font color="#d00505"><strong>*</strong></font> каб твар яго зьзяў ад алею, а хлеб хай сэрца чалавека ўмацоўвае. <br>
<br>
Насыцяцца дрэвы нізінныя <font color="#d00505"><strong>*</strong></font> – кедры лібанскія, што Ты іх насадзіў. <br>
<br>
Там птушкі будуць мець гнёзды свае, <strong><font color="#d00505">*</font></strong> бусьлінае жыльлё ўзвысіцца над імі. <br>
<br>
Горы высокія для дзікіх козаў, <font color="#d00505"><strong>*</strong></font> шчыліны скалаў – сховішча для грызуноў. <br>
<br>
Ты стварыў месяц, каб паказваў поры; <font color="#d00505"><strong>*</strong></font> сонца ведае час захаду свайго. <br>
<br>
Ты навёў цемру, і настала ноч, <font color="#d00505"><strong>*</strong></font> падчас якое выходзяць усе зьвяры лясныя. <br>
<br>
Львяняты рыкаюць, шукаючы здабычы, <strong><font color="#d00505">*</font></strong> просячы ў Бога спажывы сабе. <br>
<br>
Узыдзе сонца, і яны зьбяруцца <font color="#d00505"><strong>*</strong></font> і лягуць у логавах сваіх. <br>
<br>
Выйдзе чалавек да справаў сваіх <strong><font color="#d00505">*</font></strong> і да работы сваёй да вечара. <br>
<br>
Якія велічныя творы Твае, Госпадзе, Ты ўсё мудра стварыў! <font color="#d00505"><strong>*</strong></font> Зямля поўная стварэньняў Тваіх. <br>
<br>
Вось мора вялікае і прасторнае: <font color="#d00505"><strong>*</strong></font> у ім безьліч стварэньняў, зьвяроў вялікіх і малых. <br>
<br>
Караблі плаваюць там і вуж гэты, <font color="#d00505"><strong>*</strong></font> якога Ты стварыў на пацеху сабе. <br>
<br>
Усе яны чакаюць Цябе, <strong><font color="#d00505">*</font></strong> каб Ты даў ім спажыву ў свой час. <br>
<br>
Ты ім дасі, і яны падбяруць; <strong><font color="#d00505">*</font></strong> расчыніш руку Тваю, і ўсе напоўняцца дабром. <br>
<br>
Калі ж Ты адвернеш твар Твой ад іх, яны ўстрывожацца; <font color="#d00505"><strong>*</strong></font> адымеш дух ад іх, і яны згібеюць, і ў пыл зноў вернуцца. <br>
<br>
Пашлеш дух Твой, і яны ажывуць, <font color="#d00505"><strong>*</strong></font> і Ты абновіш твар зямлі. <br>
<br>
Няхай слава Гасподняя трывае давеку, <font color="#d00505"><strong>*</strong></font> хай Госпад цешыцца з твораў сваіх. <br>
<br>
Ён гляне на зямлю, і змушае яе трымцець, <strong><font color="#d00505">*</font></strong> дакранецца да гораў, і яны задымяць. <br>
<br>
Праз усё жыцьцё маё буду сьпяваць Госпаду, <font color="#d00505"><strong>*</strong></font> буду пяяць Богу майму, пакуль жыву. <br>
<br>
Хай даспадобы будуць Яму разважаньні мае, <strong><font color="#d00505">*</font></strong> а я буду радавацца ў Госпадзе. <br>
<br>
Няхай счэзнуць грэшнікі з зямлі <strong><font color="#d00505">*</font></strong> і няхай ня будзе больш нягоднікаў. <br>
<br>
Блаславі, душа мая, Госпада! <br>
<br>
Сонца ведае час захаду свайго. <strong><font color="#d00505">*</font></strong> Ты навёў цемру, і настала ноч. <br>
<br>
Якія велічныя творы Твае, Госпадзе, <font color="#d00505"><strong>*</strong></font> Ты ўсё мудра стварыў! <br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
Алілуя, алілуя, алілуя: слава Табе, Божа. <font color="#d00505"><em>(Тройчы)</em></font>. <br>
<br>
<font color="#d00505"><strong>Сьвяцільныя малітвы</strong> <br>
<br>
<em>Падчас чытаньня Пс 103 сьвятар, стоячы з непакрытай галавой перад райскімі дзьвярыма, ціха моліцца сьвяцільныя малітвы. </em><br>
<br>
<strong>1.</strong></font> Госпадзе спагадлівы і міласьцівы, доўгацярплівы і шматміласьцівы, выслухай малітву нашую і пачуй голас маленьня нашага, дай нам знак спагады Тваёй, накіруй нас на шлях Твой, каб нам хадзіць у праўдзе Тваёй; напоўні радасьцю сэрцы нашыя, каб нам стаяць пабожна і з пакорлівасьцю перад імем Тваім сьвятым, бо Ты – вялікі і творыш цуды. Ты – Бог адзіны і няма падобнага між багамі да Цябе, Госпадзе: Ты моцны ў міласьці і добры ў моцы, здольны памагчы, суцешыць і збавіць усіх, што спадзяюцца на імя сьвятое Тваё. <br>
<br>
Бо Табе належыцца ўсялякая слава, пашана і пакланеньне, Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
<strong><font color="#d00505">2.</font></strong> Госпадзе, у гневе Тваім не судзі нас і ў абурэньні Тваім не карай нас, але ўчыні з намі паводле міласьці Тваёй, Ты, што лечыш і ацаляеш душы нашыя. Накіруй нас да жаданага прыстанішча Твайго, прасьвятлі вочы сэрцаў нашых, каб нам пазнаць праўду Тваю; і дай нам рэшту гэтага дня і ўвесь час жыцьця нашага правесьці без граху і ў супакоі, малітвамі сьвятое Багародзіцы і ўсіх сьвятых. <br>
<br>
Бо Твая ёсьць улада, і Тваё валадарства, і сіла, і слава, Айца, і Сына, і Сьвятога Духа, цяпер і заўсёды, і на вякі вякоў. Амін. <br>
<br>
<font color="#d00505"><strong>3.</strong></font> Госпадзе, Божа наш, успамяні нас грэшных і непатрэбных слугаў Тваіх, калі мы клічам імя сьвятое Тваё, якому пакланяемся; і не пасаром нас у спадзяваньні міласьці Тваёй, але даруй нам, Госпадзе, усё, што просім для нашага збаўленьня, і ўдастой любіць і баяцца Цябе ад усяго сэрца нашага, і чыніць ва ўсім волю Тваю. <br>
<br>
Бо Ты – добры і чалавекалюбны Бог, і Табе ўзносім славу, Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
<strong><font color="#d00505">4.</font></strong> Ты, якога ў несьціханых песьнях і няспынных усхваленьнях апяваюць сьвятыя сілы, напоўні вусны нашыя хвалою Тваёю, каб нам узьвялічваць імя Тваё сьвятое; і дай нам спадчыну і ўдзел з усімі, што праўдзіва баяцца Цябе і захоўваюць Твае запаветы, малітвамі сьвятое Багародзіцы і ўсіх сьвятых Тваіх. <br>
<br>
Бо Табе належыцца ўсялякая слава, пашана і пакланеньне, Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
<strong><font color="#d00505">4*</font></strong><font color="#d00505">. </font><em><font color="#d00505">(Гэтая малітва дадаецца да агульнага ліку паводле старажытнай традыцыі)</font></em>. Блаславёны Ты, Госпадзе, Божа ўсемагутны, што ведаеш розум людскі і патрэбы нашыя нашмат лепш, чым мы толькі можам прасіць або разумець іх. Ты, чалавекалюбны Ўладару, добры ва ўсім, з вялікае спагады Тваёй удастой нас з непарасаромленым сумленьнем клікаць сьвятое імя Тваё: і ня ўвядзі нас у спакусу, але выбаў нас ад злога, і провідам Тваім учыні, каб усё было нам на карысьць. <br>
<br>
Бо Табе належыцца ўсялякая слава, пашана і пакланеньне, Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
<strong><font color="#d00505">5.</font></strong> Госпадзе, Госпадзе, Ты ўсё трымаеш Тваёй усячыстай рукою, Ты доўгацярплівы да ўсіх нас і шкадуеш з прычыны нашай разбэшчанасьці; успомні пра спагаду Тваю і міласьць Тваю, наведай нас у дабрыні Тваёй і дай нам у рэшту гэтага дня пазьбегнуць розных падкопаў нячыстага, і захавай нашае жыцьцё ад напасьцяў, ласкаю ўсесьвятога Твайго Духа. <br>
<br>
Міласьцю і чалавекалюбствам адзінароднага Сына Твайго, з Якім блаславёны Ты і Твой усесьвяты, добры і жыватворчы Дух, цяпер і заўсёды, і на вякі вякоў. Амін. <br>
<br>
<strong><font color="#d00505">6.</font></strong> Божа вялікі і дзівосны, што невыказнай дабрынёю і багатым провідам кіруеш усім: Ты абдарыў нас зямнымі дабротамі і ўпэўніў нас у атрыманьні абяцанага валадарства тымі дабротамі, што нам дараваў. Ты даў нам у мінулую частку гэтага дня ўхіліцца ад усяго благога, дай і рэшту яго правесьці беззаганна перад сьвятою славаю Тваёю, славячы ў песьнях Цябе, адзінага добрага і чалавекалюбнага Бога нашага. <br>
<br>
Бо Ты – Бог наш, і Табе ўзносім славу, Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
<font color="#d00505"><strong>7.</strong></font> Божа вялікі, найвышэйшы, адзіны, які маеш несьмяротнасьць і жывеш у недасяжным сьвятле! Ты ўсё стварэньне ў мудрасьці стварыў, аддзяліў сьвятло ад цемры, сонца ўстанавіў, каб днём кіравала, месяц і зоркі – ноччу. Ты ўдастоіў нас, грэшных, у гэтую гадзіну стаць перад Тваім абліччам з вызнаньнем і прынесьці Табе вячэрняе ўсхваленьне. Ты сам, Чалавекалюбча, учыні, каб гэтая нашая малітва ўзьнялася да Цябе, быццам кадзіла, і прымі яе як прыемную духмянасьць. Дай жа нам, каб гэты вечар і ноч, што неўзабаве настане, былі спакойнымі; апрані нас у зброю сьвятла, выбаў нас ад страху начнога і ад усялякай рэчы, што ў цемры блукае. Зрабі, каб наш сон, які Ты нам даў на ўмацаваньне ў немачах нашых, быў вольным ад усялякага д’ябальскага насланьня. Так, Уладару ўсяго, дабротаў Падаўча, дай каб мы і на ложках нашых са скрухаю ўспаміналі ўначы Імя Тваё, і прасьветленыя разважаньнем пра запаветы Твае з радаснай душой усталі, каб услаўляць Тваю дабрыню, прыносячы дабрасардэчнасьці Тваёй малітвы і просьбы за грахі нашыя і ўсіх людзей Тваіх, якіх, малітвамі сьвятой Багародзіцы, наведай у міласьці. <br>
<br>
Бо Ты – добры і чалавекалюбны Бог, і мы Табе ўзносім славу, Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
<strong><font color="#d00505">Літанія супакою</font></strong> <br>
<br>
<font color="#d00505"><em>Пасьля ўступнага псалма сьвятар перад райскімі дзьвярыма ўголас узносіць літанію супакою.</em> <br>
<br>
<strong>Дыякан:</strong></font> У супакоі Госпаду памолімся. <br>
<br>
<strong><font color="#d00505">Людзі:</font></strong> Госпадзе, зьмілуйся. <font color="#d00505"><em>(Так пасьля наступных просьбаў).</em> <br>
<br>
<strong>Дыякан:</strong></font> За супакой з вышыняў і збаўленьне душаў нашых Госпаду памолімся. <br>
<br>
– За супакой на ўсім сьвеце, добры стан сьвятых Божых Цэркваў і зьяднаньне ўсіх Госпаду памолімся. <br>
<br>
– За гэтую сьвятую царкву і тых, што з вераю, пашанаю і страхам Божым уваходзяць у яе, Госпаду памолімся. <br>
<br>
– За Сьвятога Айца нашага сусьветнага біскупа <font color="#d00505"><em>… (імя)</em></font> Папу Рымскага, за высокадастойнага архібіскупа (<em><font color="#d00505">або:</font></em> багалюбнага біскупа) нашага <font color="#d00505"><em>… (імя)</em></font>, пачэсных сьвятароў, дыяканаў у Хрысьце, усё духавенства і людзей Госпаду памолімся. <br>
<br>
– За Богам сьцеражоную краіну нашую, за ўлады і войскі яе Госпаду памолімся. <br>
<br>
– За наш народ, за стойкасьць у веры, мужнасьць у выпрабаваньнях і вернасьць свайму народу ўсіх нас Госпаду памолімся. <br>
<br>
– За гэты горад (гэтую вёску), за ўсе гарады і краіны і за верных людзей, што жывуць у іх, Госпаду памолімся. <br>
<br>
– За добрае надвор’е, багаты ўраджай пладоў зямных і за часы спакойныя Госпаду памолімся. <br>
<br>
– За падарожнікаў па моры, зямлі і ў паветры, за нядужых, тых, што церпяць, за зьняволеных і збаўленьне іх Госпаду памолімся. <br>
<br>
– Каб нам выбавіцца ад усякага гневу, смутку і недастатку Госпаду памолімся. <br>
<br>
– Заступіся, збаў, зьмілуйся і захавай нас, Божа, ласкаю Тваёю. <br>
<br>
– Успамянуўшы ўсесьвятую, усячыстую, усеблаславёную, слаўную Ўладарку нашую Багародзіцу і Заўсёды Дзеву Марыю з усімі сьвятымі, самі сябе і адзін аднаго, і ўсё жыцьцё нашае Хрысту Богу аддайма. <br>
<br>
<font color="#d00505"><strong>Людзі:</strong></font> Табе, Госпадзе. <br>
<br>
<em><font color="#d00505">(Тут можа чытацца 1-я з сьвяцільных малітваў).</font></em> <br>
<br>
<font color="#d00505"><strong>Сьвятар:</strong></font> Бо Табе належыцца ўсялякая слава, пашана і пакланеньне, Айцу, і Сыну, і Сьвятому Духу, цяпер і заўсёды, і на вякі вякоў. <br>
<br>
<strong><font color="#d00505">Людзі:</font></strong> Амін. <br>
<br>
<strong><font color="#d00505">Чытаньне Псалтыра</font></strong> <br>
<br>
<font color="#d00505"><em>У суботу вечарам, на сьвяты Багародзіцы і сьвятых, а таксама сьвяты Гасподнія (калі яны выпадаюць у нядзелю або панядзелак), сьпяваюцца наступныя выбраныя <strong>вершы з псалмаў 1-3</strong>:</em></font> <br>
<br>
Шчасьлівы муж, <font color="#d00505"><strong>*</strong></font> што не ішоў за радай нязбожных. Алілуя, алілуя, алілуя. <br>
<br>
Бо Госпад ведае шлях праведных, <strong><font color="#d00505">*</font></strong> а шлях нязбожных згіне. Алілуя, алілуя, алілуя. <br>
<br>
Служыце Госпаду са страхам <font color="#d00505"><strong>*</strong></font> і слаўце Яго з трапятаньнем. Алілуя, алілуя, алілуя. <br>
<br>
Шчасьлівыя ўсе, <font color="#d00505"><strong>*</strong></font> што на Яго спадзяюцца. Алілуя, алілуя, алілуя. <br>
<br>
Устань, Госпадзе, <font color="#d00505"><strong>*</strong></font> збаў мяне, Божа мой. Алілуя, алілуя, алілуя. <br>
<br>
Ад Госпада збаўленьне <font color="#d00505"><strong>*</strong></font> і на людзях Тваіх – блаславеньне Тваё. Алілуя, алілуя, алілуя. <br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін. Алілуя, алілуя, алілуя. <br>
<br>
Алілуя, алілуя, алілуя: слава Табе, Божа. <font color="#d00505"><em>(Тройчы)</em></font>. <br>
<br>
<font color="#d00505"><strong>Малая літанія  <br>
<br>
Дыякан:</strong></font> Яшчэ і яшчэ ў супакоі Госпаду памолімся. <br>
<br>
<strong><font color="#d00505">Людзі:</font></strong> Госпадзе, зьмілуйся. <br>
<br>
<font color="#d00505"><strong>Дыякан:</strong></font> Заступіся, зжалься, збаў і сьцеражы нас, Божа, ласкаю Тваёю. <br>
<br>
<font color="#d00505"><strong>Людзі:</strong></font> Госпадзе, зьмілуйся. <br>
<br>
<font color="#d00505"><strong>Дыякан:</strong></font> Успамянуўшы найсьвятую, усячыстую, най­бла­сла­вё­ную, слаўную Ўладарку нашу Багародзіцу і Заўсёды Дзеву Марыю і ўсіх сьвятых, самі сябе, і адзін аднаго, і ўсё жыцьцё наша Хрысту Богу аддайма. <br>
<br>
<font color="#d00505"><strong>Людзі:</strong></font> Табе, Госпадзе. <br>
<br>
<font color="#d00505"><em>Тут можа чытацца 2-я сьвяцільная малітва.</em> <br>
<br>
<strong>Сьвятар:</strong></font> Бо Твая ёсьць дзяржава і Тваё валадарства, і сіла, і слава, Айца, і Сына, і Сьвятога Духа, цяпер і заўсёды, і на вякі вякоў. <br>
<br>
<strong><font color="#d00505">Людзі:</font></strong> Амін. <br>
<br>
<font color="#d00505"><em>Калі чытаецца катызма, яна дзеліцца на тры часткі, або стаяньні, кожнае з якіх заканчваецца ўслаўленьнем:</em></font> Слава...цяпер... Алілуя, алілуя, алілуя, слава Табе, Божа<font color="#d00505"><em> (тройчы), і малой літаніяй. Першая літанія пададзена вышэй, другая і трэцяя заканчваюцца воклікамі:</em></font> <br>
<br>
Бо Ты добры і чалавекалюбны Бог, і Табе славу аддаем, Айцу, і Сыну, і Сьвятому Духу, цяпер, і заўсёды, і на вякі вякоў. <br>
<br>
Бо Ты – Бог наш, і Табе славу аддаем, Айцу, і Сыну, і Сьвятому Духу, цяпер, і заўсёды, і на вякі вякоў. <br>
<br>
<font color="#d00505"><strong>«Госпадзе, я клікаў Цябе...»</strong><br>
<br>
<em>Людзі сьпяваюць першыя два вершы псалму 140 на тон першай песьні і патрэбныя вершы іншых псалмоў, чаргуючы іх з адпаведнай колькасьцю песьняў дня або сьвята; у міжчасе дыякан кадзіць царкву. Песьні бяруцца наступным чынам: <br>
<br>
У сьвяты Гасподнія ва ўсе дні і Багародзічныя ў звычайныя дні – 8 песьняў. <br>
<br>
У сьвяты Багародзічныя, сьвятых і адданьне сьвята ў нядзелю – 4 песьні нядзелі і 6 сьвята. <br>
<br>
У сьвяты сьвятых – 8 або 6 песьняў. <br>
<br>
У звычайную нядзелю – 7 песьняў нядзелі і 3 сьвятога. <br>
<br>
У перадсьвяцьці ў нядзелю – 4 песьні нядзелі, 3 перадсьвяцьця, 3 сьвятога. <br>
<br>
У пасьвяцьці ў нядзелю – 4 песьні нядзелі, 3 пасьвяцьця (або сьвята), 3 сьвятога. <br>
<br>
У пасьвяцьці на сьвята сьвятога – 3 пасьвяцьця (або сьвята), 5 сьвятога.</em></font> <br>
<br>
<strong><font color="#d00505">Псалом 140</font></strong> <br>
<br>
Госпадзе, я клікаў Цябе: выслухай мяне. <font color="#d00505"><strong>*</strong></font> Выслухай мяне, Госпадзе! <font color="#d00505"><strong>*</strong></font> Будзь уважлівы да голасу маленьня майго, калі я клічу Цябе. <font color="#d00505"><strong>*</strong></font> Выслухай мяне, Госпадзе! <br>
<br>
Хай малітва мая ўзыдзе да Цябе, <strong><font color="#d00505">*</font></strong> быццам кадзіла, <font color="#d00505"><strong>*</strong></font> і ахвярай вячэрняй будзе ўздыманьне рук маіх. <font color="#d00505"><strong>*</strong></font> Выслухай мяне, Госпадзе! <br>
<br>
<font color="#d00505"><em>Наступныя вершы аж да <strong>«Выведзі з вязьніцы»</strong> звычайна чытаюцца:</em></font> <br>
<br>
Пастаў, Госпадзе, варту вуснам маім <strong><font color="#d00505">*</font></strong> і дзьверы для аховы губ маіх. <br>
<br>
Ня дай ухіліцца сэрцу майму <font color="#d00505"><strong>*</strong></font> да злачынных словаў <br>
<br>
для апраўданьня ў грахах з людзьмі, якія чыняць беззаконьне, <font color="#d00505"><strong>*</strong></font> і каб мне ня быць заадно з выбранымі іх. <br>
<br>
Праведнік будзе па-добраму навучаць і дакараць мяне, <font color="#d00505"><strong>*</strong></font> але алей грэшніка хай не намасьціць галавы маёй; <br>
<br>
дый малітва мая <strong><font color="#d00505">*</font></strong> хай ня будзе даспадобы ім. <br>
<br>
Судзьдзі іх былі праглынутыя каля скалы; <font color="#d00505"><strong>*</strong></font> яны пачуюць словы мае, бо яны лагодныя. <br>
<br>
Як глыба зямлі раздрабляецца на зямлі, <font color="#d00505"><strong>*</strong></font> так косьці іх параскіданыя па апраметнай. <br>
<br>
Бо да Цябе, Госпадзе, Госпадзе, зьвернутыя вочы мае; <font color="#d00505"><strong>*</strong></font> на Цябе спадзяюся: не адымі душы маёй. <br>
<br>
Сьцеражы мяне ад сеці, што на мяне паставілі, <strong><font color="#d00505">*</font></strong> ад пасткі тых, што чыняць беззаконьне. <br>
<br>
Грэшнікі ўпадуць у сець сваю; <font color="#d00505"><strong>*</strong></font> я адзін застаюся, пакуль не перайду. <br>
<br>
<strong><font color="#d00505">Псалом 141</font></strong><br>
<br>
Голасам маім я клікаў Госпада, <font color="#d00505"><strong>*</strong></font> голасам маім я Госпаду маліўся. <br>
<br>
Мальбу маю вылью перад Ім, <font color="#d00505"><strong>*</strong></font> пра гора маё Яму раскажу. <br>
<br>
Калі дух мой зьнемагаў ува мне, <font color="#d00505"><strong>*</strong></font> Ты і тады ведаў сьцежкі мае. <br>
<br>
На той дарозе, па якой я ішоў, <font color="#d00505"><strong>*</strong></font> схавалі пастку на мяне. <br>
<br>
Глядзеў я ўправа і ўглядаўся, <font color="#d00505"><strong>*</strong></font> і не было нікога, хто ведаў бы мяне; <br>
<br>
надзея на ўцёкі пакінула мяне, <font color="#d00505"><strong>*</strong></font> і ня стала нікога, хто парупіўся б аб душы маёй. <br>
<br>
Да Цябе, Госпадзе, я ўсклікнуў і сказаў: <font color="#d00505"><strong>*</strong></font> “Ты надзея мая, мой удзел на зямлі жывых! <br>
<br>
Уваж малітву маю, бо я вельмі падупаў. <font color="#d00505"><strong>*</strong></font> Вызвалі мяне ад тых, што перасьледуюць мяне, бо яны дужэйшыя за мяне. <br>
<br>
<em><font color="#d00505">Калі ёсьць 10 песьняў, яны сьпяваюцца ў чаргаваньні з Вершамі псалмоў, пачынаючы ад наступнага:</font></em> <br>
<br>
Выведзі з вязьніцы душу маю, <strong><font color="#d00505">*</font></strong> каб мне дзякаваць імю Твайму. <br>
<br>
Праведнікі будуць чакаць мяне, <font color="#d00505"><strong>*</strong></font> пакуль аддзячыш мне”. <br>
<br>
<font color="#d00505">Калі 8 песьняў – тады ад наступнага: <br>
<br>
<strong>Псалом 129</strong></font><br>
<br>
З глыбіняў клікаў я Цябе, Госпадзе: <strong><font color="#d00505">*</font></strong> Госпадзе, пачуй голас мой! <br>
<br>
Хай вушы Твае будуць уважлівыя <font color="#d00505"><strong>*</strong></font> да голасу маленьня майго. <br>
<br>
<font color="#d00505"><em>Калі 6 песьняў – тады ад наступнага:</em></font> <br>
<br>
Калі беззаконьні заўважаць будзеш, Госпадзе, Госпадзе, хто ўстаіць? <font color="#d00505"><strong>*</strong></font> Бо ў Цябе ачышчэньне ёсьць. <br>
<br>
Дзеля імя Твайго я чакаў Цябе, Госпадзе: <strong><font color="#d00505">*</font></strong> душа мая чакала слова Твайго, душа мая спадзявалася на Госпада. <br>
<br>
Ад ранішняй старожы да ночы, <font color="#d00505"><strong>*</strong></font> ад ранішняй старожы хай спадзяецца Ізраіль на Госпада. <br>
<br>
Бо ў Госпада міласэрнасьць і вялікае ў Яго вызваленьне, <strong><font color="#d00505">*</font></strong> і Ён вызваліць Ізраіля ад усіх беззаконьняў яго. <br>
<br>
<font color="#d00505"><strong>Псалом 116</strong></font><br>
<br>
Хваліце Госпада, усе народы, <font color="#d00505"><strong>*</strong></font> слаўце Яго, усе людзі, <br>
<br>
бо міласэрнасьць Яго ўмацавалася над намі <font color="#d00505"><strong>*</strong></font> і праўда Гасподняя трывае давеку. <br>
<br>
<strong>Слава Айцу, і Сыну, і Сьвятому Духу.</strong> <br>
<br>
<font color="#d00505"><em>Вершапесьня сьвятому або сьвята.</em></font> <br>
<br>
<strong>Цяпер і заўсёды, і на вякі вякоў. Амін.</strong> <br>
<br>
<font color="#d00505"><em>Вершапесьня Багародзіцы (дагматык) або сьвята.</em> <br>
<br>
<strong>Уваход</strong></font> <br>
<br>
<em><font color="#d00505">На ўрачыстай вячэрні, падчас сьпяваньня</font></em> <font color="#d00505"><strong><em>«Слава... цяпер...»</em></strong></font> <em><font color="#d00505">сьвятар, апрануўшы фэлон, адкрыўшы райскія дзьверы, і дыякан з кадзілам робяць уваход. Стаўшы перад райскімі дзьвярыма:</font></em> <br>
<br>
<strong><font color="#d00505">Дыякан</font></strong> <font color="#d00505"><em>(кажа ціха):</em></font> Госпаду памолімся. <br>
<br>
<font color="#d00505"><strong>Сьвятар</strong> <em>(ціха):</em></font> Вечарам, і раніцай, і апоўдні хвалім, бласлаўляем, дзякуем і молімся Табе, Уладару ўсіх; накіруй малітву нашую, быццам кадзіла перад Табою, і ня дай ухіліцца сэрцам нашым да благіх словаў і думак; але выбаў нас ад усіх, што жадаюць злавіць душы нашыя; бо вочы нашыя, Госпадзе, Госпадзе, зьвернутыя да Цябе і на цябе спадзяемся, дык не пасаром нас, Божа наш. Бо Табе належыцца ўсялякая слава, пашана і пакланеньне, Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
<strong><font color="#d00505">Дыякан:</font></strong> Блаславі, ойча, сьвяты ўваход. <br>
<br>
<font color="#d00505"><strong>Сьвятар</strong></font> <em><font color="#d00505">(бласлаўляе ўваход):</font></em> Блаславёны ўваход сьвятых Тваіх на ўсе часы, цяпер і заўсёды, і на вякі вякоў. <br>
<br>
<strong><font color="#d00505">Дыякан:</font></strong> Амін. <br>
<br>
<font color="#d00505"><em>Як толькі скончыцца сьпеў, дыякан, робячы кадзілам знак крыжа, кажа ўголас:</em></font> <br>
<br>
<strong><font color="#d00505">Дыякан:</font></strong> Мудрасьць, устаньце! <br>
<br>
<font color="#d00505"><em>На пачатак сьпеву ў храме запальваецца сьвятло.</em></font> <br>
<br>
<strong><font color="#d00505">Людзі:</font></strong> Сьвятло лагоднае сьвятое славы несьмяротнага Айца нябеснага, сьвятога, блаславёнага – Ісусе Хрысьце! Дайшоўшы да захаду сонца і ўбачыўшы вячэрняе сьвятло, пяем Айца, і Сына, і Сьвятога Духа – Бога. Дастойны Ты, каб на ўсякі час чыстымі галасамі пяялі хвалу Тваю, Сыне Божы, што даеш жыцьцё: дзеля гэтага сьвет славіць Цябе. <br>
<br>
<font color="#d00505"><strong>Дыякан:</strong></font> Будзьма ўважлівыя. <br>
<br>
<font color="#d00505"><strong>Сьвятар</strong> <font color="#d00505"><em><em>(бласлаўляе</em></em></font> <em><em><font color="#d00505">людзей)</font></em></em></font><em><font color="#d00505">:</font></em> Мір усім! <br>
<br>
<strong><font color="#d00505">Людзі:</font></strong> І твайму духу. <br>
<br>
<strong><font color="#d00505">Дыякан:</font></strong> Мудрасьць. Будзьма ўважлівыя. <br>
<br>
<strong><font color="#d00505">Пракімен</font></strong> <br>
<br>
<em><font color="#d00505">Чытальнік або дыякан чытае пракімен дня; людзі паўтараюць першы верш, як прысьпеў. Звычайна гаворацца наступныя пракімены: <br>
<br>
<strong>У суботу вечарам</strong></font></em><font color="#d00505"><em> (Пс 92.1, 5), тон 6.</em></font> <br>
<br>
Госпад пануе, <font color="#d00505"><strong>*</strong></font> Ён апрануўся ў красу. <br>
<br>
<em><font color="#d00505">Верш 1.</font></em> Апрануўся Госпад у сілу <font color="#d00505"><strong>*</strong></font> і падперазаўся. <br>
<br>
<font color="#d00505"><em>Верш 2.</em></font> Ён умацаваў сусьвет, <strong><font color="#d00505">*</font></strong> што не пахісьнецца. <br>
<br>
<em><font color="#d00505">Верш 3.</font></em> Дому Твайму, Госпадзе, належыць сьвятасьць, <font color="#d00505"><strong>*</strong></font> на доўгія дні. <br>
<br>
<em><font color="#d00505">У нядзелю вечарам (Пс 133.1), тон 8.</font></em> <br>
<br>
Дык вось блаславіце Госпада, <strong><font color="#d00505">*</font></strong> усе слугі Гасподнія. <br>
<br>
<em><font color="#d00505">Верш</font></em>. Вы, што стаіце ў доме Гасподнім, <strong><font color="#d00505">*</font></strong> у дварах Бога нашага. <br>
<br>
<em><strong><font color="#d00505">У панядзелак вечарам</font></strong><font color="#d00505"> (Пс 4.4, 2), тон 4.</font></em> <br>
<br>
Госпад пачуе мяне, <strong><font color="#d00505">*</font></strong> калі буду клікаць Яго. <br>
<br>
<em><font color="#d00505">Верш</font></em>. Калі я клікаў, <font color="#d00505"><strong>*</strong></font> Бог праведнасьці маёй, пачуў мяне. <br>
<br>
<font color="#d00505"><strong><em>У аўторак вечарам</em></strong><em> (Пс 22.6, 1), тон 1.</em></font> <br>
<br>
Міласьць Твая будзе ісьці сьледам за мною <font color="#d00505"><strong>*</strong></font> праз усе дні жыцьця майго. <br>
<br>
<font color="#d00505"><em>Верш</em></font>. Госпад пасе мяне, <font color="#d00505"><strong>*</strong></font> і ні ў чым ня буду мець нястачы; на зялёнай пашы – там Ён пасяліў мяне. <br>
<br>
<em><font color="#d00505"><strong>У сераду вечарам</strong> (Пс 53.3, 4), тон 5.</font></em> <br>
<br>
Божа, імем Тваім збаў мяне <strong><font color="#d00505">*</font></strong> і сілаю Тваёю судзі мяне. <br>
<br>
<em><font color="#d00505">Верш</font></em>. Выслухай, Божа, малітву маю, <strong><font color="#d00505">*</font></strong> пачуй словы вуснаў маіх. <br>
<br>
<em><strong><font color="#d00505">У чацьвер вечарам</font></strong><font color="#d00505"> (Пс 120.2, 1), тон 6.</font></em> <br>
<br>
Дапамога мая ад Госпада, <strong><font color="#d00505">*</font></strong> які стварыў неба і зямлю. <br>
<br>
<em><font color="#d00505">Верш</font></em>. Я ўзьняў вочы мае да гораў, <font color="#d00505"><strong>*</strong></font> адкуль прыйдзе дапамога мая. <br>
<br>
<strong><em><font color="#d00505">У пятніцу вечарам</font></em></strong><em><font color="#d00505"> (Пс 58.10-11, 3), тон 7.</font></em> <br>
<br>
Ты, Божа, заступнік мой. <font color="#d00505"><strong>*</strong></font> Бог мой, міласьць Яго апярэдзіць мяне. <br>
<br>
<em><font color="#d00505">Верш</font></em>. Вызвалі мяне ад тых, што чыняць беззаконьне, <strong><font color="#d00505">*</font></strong> і ад мужоў крыві збаў мяне. <br>
<br>
<font color="#d00505"><em>На вячэрнях сьвяточных пасьля пракімена бываюць чытаньні з Сьвятога Пісаньня (парэміі). Перад кожным чытаньнем дыякан кажа: </em></font><strong><font color="#d00505"><em>“Мудрасьць”</em></font></strong> <em><font color="#d00505">і чытальнік абвяшчае назву чытаньня. Тады дыякан кажа:</font></em> <font color="#d00505"><strong><em>“Будзьма ўважлівыя”</em></strong>, <em>пасьля чаго чытальнік пачынае чытаць адпаведны ўрывак з Сьвятога Пісаньня (парэмію). Калі чытаюцца ўрыўкі з Старога Запавету, райскія дзьверы зачыняюцца. Калі чытаньні з Новага Запавету, райскія дзьверы зачыняюцца пасьля чытаньняў. <br>
<br>
Калі Вячэрня спалучаецца з Літургіяй, пасьля чытаньняў бывае малая літанія </em></font><strong><font color="#d00505"><em>“Яшчэ і яшчэ...”,</em></font></strong> <em><font color="#d00505">якая заканчваецца воклічам </font></em><strong><em><font color="#d00505">“Бо Ты – сьвяты, Божа наш…”.</font></em></strong> <font color="#d00505"><em>Людзі адказваюць:</em></font> <strong><em><font color="#d00505">“Амін”</font></em></strong><em><font color="#d00505"> і пачынаюць сьпяваць </font></em><strong><em><font color="#d00505">“Сьвяты Божа...”.</font></em></strong><em><font color="#d00505"> Далей ідзе Літургія сваім парадкам. </font></em><br>
<br>
<strong><font color="#d00505">Літанія ўзмоцненага маленьня</font></strong> <br>
<br>
<em><font color="#d00505">Дыякан, стоячы перад зачыненымі райскімі дзьвярыма, узносіць літанію. Калі сьвятар служыць без дыякана, сьвятар узносіць літанію, стоячы перад прастолам. Райскія дзьверы зачыненыя. </font></em><br>
<br>
<strong><font color="#d00505">Дыякан:</font></strong> Скажам усе разам ад усяе душы і ад усяе думкі нашае скажам. <br>
<br>
<strong><font color="#d00505">Людзі:</font></strong> Госпадзе, зьмілуйся. <br>
<br>
<font color="#d00505"><strong>Дыякан:</strong></font> Госпадзе ўсемагутны, Божа айцоў нашых, молімся Табе, пачуй нас і зьмілуйся. <br>
<br>
<strong><font color="#d00505">Людзі:</font></strong> Госпадзе, зьмілуйся. <br>
<br>
<strong><font color="#d00505">Дыякан:</font></strong> Зьмілуйся над намі, Божа, паводле Тваёй вялікай міласьці, молімся Табе, пачуй нас і зьмілуйся. <br>
<br>
<strong><font color="#d00505">Людзі:</font></strong> Госпадзе, зьмілуйся; Госпадзе, зьмілуйся; Госпадзе, зьмілуйся. <em><font color="#d00505">(Так пасьля наступных просьбаў).</font></em> <br>
<br>
<strong><font color="#d00505">Дыякан:</font></strong> Яшчэ молімся за Сьвятога Айца нашага Сусьветнага біскупа <em><font color="#d00505">… (імя)</font></em> Папу Рымскага, за высокадастойнага архібіскупа (<em><font color="#d00505">або:</font></em> багалюбнага біскупа) нашага <em><font color="#d00505">… (імя)</font></em> і ўсіх у Хрысьце братоў нашых. <br>
<br>
– Яшчэ молімся за Богам сьцеражоную краіну нашую, за ўлады і войскі яе. <br>
<br>
– Яшчэ молімся за наш народ, за стойкасьць у веры, мужнасьць у выпрабаваньнях і вернасьць свайму народу ўсіх нас. <br>
<br>
– Яшчэ молімся за годных памяці заснавальнікаў гэтай сьвятой царквы і за ўсіх айцоў і братоў нашых, што раней адышлі, і якія тут і на кожным іншым месцы спачываюць. <br>
<br>
– Яшчэ молімся за дабрачынцаў гэтай сьвятой царквы, за тых, што прыносяць дары, працуюць і сьпяваюць у ёй, і за ўсіх тут прысутных людзей, якія чакаюць ад Цябе вялікае і багатае міласьці. <br>
<br>
<em><font color="#d00505">Тут можа чытацца 3-я сьвяцільная малітва.</font></em> <br>
<br>
<font color="#d00505"><strong>Сьвятар:</strong></font> Бо Ты – міласьцівы і чалавекалюбны Бог, і Табе ўзносім славу, Айцу, і Сыну, і Сьвятому Духу, цяпер і заўсёды, і на вякі вякоў. <br>
<br>
<strong><font color="#d00505">Людзі:</font></strong> Амін. <br>
<br>
<font color="#d00505"><strong>Малітва ўслаўленьня</strong></font> <br>
<br>
<strong><font color="#d00505">Чытальнік:</font></strong> Дай, Госпадзе, у гэты вечар <strong><font color="#d00505">*</font></strong> захавацца нам без граху. <br>
<br>
Блаславёны Ты, Госпадзе, Божа айцоў нашых, <strong><font color="#d00505">*</font></strong> і імя Тваё ўсяхвальнае і праслаўленае давеку. Амін. <br>
<br>
Хай міласьць Твая, Госпадзе, будзе на нас, <strong><font color="#d00505">*</font></strong> бо мы ўсклалі надзею на Цябе. <br>
<br>
Блаславёны Ты, Госпадзе: <strong><font color="#d00505">*</font></strong> навучы мяне пастановаў Тваіх. <br>
<br>
Блаславёны Ты, Уладару, <strong><font color="#d00505">*</font></strong> дай мне зразумець пастановы Твае. <br>
<br>
Блаславёны Ты, Сьвяты, <font color="#d00505"><strong>*</strong></font> прасьвятлі мяне пастановамі Тваімі. <br>
<br>
Міласьць Твая, Госпадзе, вечна трывае: <strong><font color="#d00505">*</font></strong> не пагардзі творамі рук Тваіх. <br>
<br>
Табе належыцца хвала, Табе належыцца песьня, <strong><font color="#d00505">*</font></strong> Табе слава належыцца, <br>
<br>
Айцу, і Сыну, і Сьвятому Духу, <strong><font color="#d00505">*</font></strong> цяпер і заўсёды, і на вякі вякоў. Амін. <br>
<br>
<font color="#d00505"><strong>Літанія просьбаў</strong></font> <br>
<br>
<strong><font color="#d00505">Дыякан:</font></strong> Дапоўнім вячэрнюю малітву нашую Госпаду. <br>
<br>
<font color="#d00505"><strong>Людзі:</strong></font> Госпадзе, зьмілуйся. <br>
<br>
<strong><font color="#d00505">Дыякан:</font></strong> Заступіся, збаў, зьмілуйся і захавай нас, Божа, ласкаю Тваёю. <br>
<br>
<strong><font color="#d00505">Людзі:</font></strong> Госпадзе, зьмілуйся. <br>
<br>
<font color="#d00505"><strong>Дыякан:</strong></font> Каб увесь гэты вечар быў дасканалы, сьвяты, мірны і бязгрэшны, у Госпада просім. <br>
<br>
<strong><font color="#d00505">Людзі:</font></strong> Дай нам, Госпадзе. <em><font color="#d00505">(Так пасьля наступных прашэньняў).</font></em> <br>
<br>
<strong><font color="#d00505">Дыякан:</font></strong> Анёла супакою, вернага настаўніка, ахоўніка душаў і целаў нашых у Госпада просім. <br>
<br>
– Прабачэньня і адпушчэньня грахоў і правінаў нашых у Госпада просім. <br>
<br>
– Усяго, што добрае і карыснае для душаў нашых, і супакою для сьвету ў Госпада просім. <br>
<br>
– Каб далейшы цяг жыцьця нашага ў супакоі і пакаяньні правесьці, у Госпада просім. <br>
<br>
– Хрысьціянскага канца жыцьця нашага, бязбольнага, бездакорнага, спакойнага і добрага адказу на Страшным судзе Хрыстовым просім. <br>
<br>
– Успамянуўшы ўсесьвятую, усячыстую, усеблаславёную, слаўную Ўладарку нашую Багародзіцу і Заўсёды Дзеву Марыю з усімі сьвятымі, самі сябе і адзін аднаго, і ўсё жыцьцё нашае Хрысту Богу аддайма. <br>
<br>
<strong><font color="#d00505">Людзі:</font></strong> Табе, Госпадзе. <br>
<br>
<font color="#d00505"><em>Тут можа чытацца 7-я сьвяцільная малітва.</em></font> <br>
<br>
<strong><font color="#d00505">Сьвятар:</font></strong> Бо Ты – добры і чалавекалюбны Бог, і Табе ўзносім славу, Айцу, і Сыну, і Сьвятому Духу, цяпер і заўсёды, і на вякі вякоў. <br>
<br>
<strong><font color="#d00505">Людзі:</font></strong> Амін. <br>
<br>
<font color="#d00505"><strong>Сьвятар:</strong></font> Мір усім! <font color="#d00505"><em>(Бласлаўляе людзей)</em></font>. <br>
<br>
<strong><font color="#d00505">Людзі:</font></strong> І твайму духу. <br>
<br>
<font color="#d00505"><strong>Дыякан:</strong></font> Галовы нашыя перад Госпадам схілім. <br>
<br>
<strong><font color="#d00505">Людзі:</font></strong> Табе, Госпадзе. <br>
<br>
<strong><font color="#d00505">Сьвятар</font></strong> <em><font color="#d00505">(ціха):</font></em> Госпадзе, Божа наш, які нахіліў неба і зышоў для збаўленьня роду людскога, глянь на слугаў Тваіх і на набытак Твой; бо вось слугі Твае схілілі галовы і сагнулі шыі свае перад Табою, страшным і чалавекалюбным Судзьдзёю, чакаючы дапамогі не ад людзей, але спадзеючыся на Тваю міласьць і жадаючы Твайго збаўленьня. Дык ахоўвай іх на ўсялякі час – і ў гэты вечар, і ў ноч, што надыходзіць, – ад усялякага няпрыяцеля і ўсялякага супраціўнага дзеяньня д’ябальскага, ад думак марных і благіх успамінаў. <br>
<br>
<em><font color="#d00505">(Уголас)</font></em> Хай будзе ўлада валадарства Твайго, Айца, і Сына, і Сьвятога Духа, блаславёная і шматпраслаўленая, цяпер і заўсёды, і на вякі вякоў. <br>
<br>
<strong><font color="#d00505">Людзі:</font></strong> Амін. <br>
<br>
<em><font color="#d00505">У вялікія сьвяты на гэтым месцы бывае ліцьця і блаславеньне хлябоў. У іншыя дні людзі пачынаюць сьпяваць вершапесьні.</font></em> <br>
<br>
<strong><font color="#d00505">Вершапесьні</font></strong> <br>
<br>
<em><font color="#d00505">Вершапесьні мяняюцца ў залежнасьці ад дня і сьвята і сьпяваюцца ў чаргаваньні з выбранымі вершамі з псалмоў. <br>
<br>
<strong>Вершапесьні ў нядзелю</strong> бяруцца наступным чынам: </font></em><br>
<br>
<font color="#d00505">• </font><em><font color="#d00505">Вершапесьні нядзелі, </font></em><strong><em><font color="#d00505">«Слава...»</font></em></strong><em><font color="#d00505"> сьвятому, </font></em><strong><em><font color="#d00505">«Цяпер...»</font></em></strong><em><font color="#d00505">, багародзічны з нядзелі адпаведна тону </font></em><strong><em><font color="#d00505">«Славы...»</font></em></strong><em><font color="#d00505"> сьвятога. <br>
<br>
• калі выпадае перадсьвяцьце або пасьвяцьце – вершапесьні нядзелі, </font></em><strong><em><font color="#d00505">«Слава...»</font></em></strong><em><font color="#d00505">, </font></em><strong><em><font color="#d00505">«Цяпер...»</font></em></strong><em><font color="#d00505"> перадсьвяцьця або пасьвяцьця. <br>
<br>
• калі выпадае адданьне сьвята – вершапесьні нядзелі, </font><strong><font color="#d00505">«Слава...», «Цяпер...»</font></strong><font color="#d00505"> сьвята. </font></em><br>
<br>
<strong><font color="#d00505"><em>На нядзельнай вячэрні</em></font></strong><font color="#d00505"><em> сьпяваюцца наступныя вершы (Пс 92.1, 5): </em></font><br>
<br>
– Госпад пануе, Ён апрануўся ў красу; <strong><font color="#d00505">*</font></strong> апрануўся Госпад у сілу і падперазаўся. <br>
<br>
– Ён умацаваў сусьвет, што не пахісьнецца. <br>
<br>
– Дому Твайму, Госпадзе, належыць сьвятасьць на доўгія дні.<br>
<br>
<br>
<font color="#d00505"><strong>Песьня Сымона Богапрыемцы</strong></font> <br>
<br>
<strong><font color="#d00505">Людзі:</font></strong> Цяпер адпускаеш, Уладару, слугу Твайго ў супакоі паводле слова Твайго, бо мае вочы бачылі збаўленьне Тваё, якое Ты прыгатаваў перад абліччам усіх людзей, сьвятло для прасьвятленьня народаў і славу Ізраіля, люду Твайго. <font color="#d00505"><em>(Лк 2.29-32)</em></font>. <br>
<br>
<strong><font color="#d00505">Чытальнік:</font></strong> Сьвяты Божа, Сьвяты Моцны, Сьвяты Несьмяротны, зжалься над намі. <font color="#d00505"><em>(Тройчы)</em></font> <br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
Усесьвятая Тройца, зжалься над намі: Госпадзе, ачысьці грахі нашы; Уладару, даруй бясчынствы нашы; Сьвяты, наведай і аздараві немачы нашы дзеля Твайго імя. <br>
<br>
Госпадзе, зьмілуйся. <em><font color="#d00505">(Тройчы)</font></em> <br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
Ойча наш, каторы ёсьць у небе, сьвяціся імя Тваё, прыйдзі валадарства Тваё, будзь воля Твая як у небе, так і на зямлі. Хлеба нашага штодзённага дай нам сёньня, і адпусьці нам грахі нашы, як і мы адпускаем вінаватым нашым; і ня ўводзь нас у спакусу, але збаў нас ад злога. <br>
<br>
<strong><font color="#d00505">Сьвятар:</font></strong> Бо Тваё валадарства, і сіла, і слава, Айца, і Сына, і Сьвятога Духа, цяпер і заўсёды, і на вякі вякоў. <br>
<br>
<strong><font color="#d00505">Людзі:</font></strong> Амін.<br>
<br>
<br>
<strong><font color="#d00505">Адпушчальныя трапары</font></strong> <br>
<br>
<font color="#d00505"><em>Людзі сьпяваюць адпушчальныя песьні (трапары) дня або сьвята. </em><br>
<br>
<strong><em>У нядзелю:</em></strong><br>
<em>Трапар нядзелі, </em></font><strong><font color="#d00505"><em>«Слава...»,</em></font></strong><font color="#d00505"><em> Трапар сьвятому, </em></font><strong><font color="#d00505"><em>Цяпер…</em></font></strong><font color="#d00505"><em> Багародзічны. </em><br>
<br>
<strong><em>У паліелейныя сьвяты:</em></strong><br>
<em>Трапар сьвятому, </em><strong><font color="#d00505"><em>«Слава...</em></font></strong></font> <font color="#d00505"><strong><font color="#d00505"><em>цяпер...»</em></font></strong><em>, Багародзічны. </em><br>
<br>
<strong><em>Перадсьвяцьце ў нядзелю:</em></strong><br>
<em>Трапар нядзелі, </em></font><strong><font color="#d00505"><strong><font color="#d00505"><em>«Слава...»</em></font></strong></font></strong><font color="#d00505"><em>, трапар сьвятому, </em><strong><font color="#d00505"><em>«Цяпер...»</em></font></strong><em>, трапар перадсьвяцьця. </em><br>
<br>
<strong><em>Пасьвяцьце ў нядзелю:</em></strong><br>
<em>Трапар нядзелі, </em></font><strong><font color="#d00505"><strong><font color="#d00505"><em>«Слава...»</em></font></strong></font></strong><font color="#d00505"><em> трапар сьвятому, </em><strong><font color="#d00505"><em>«Цяпер...»</em></font></strong><em>, трапар сьвята. </em><br>
<br>
<strong><em>Адданьне сьвята ў нядзелю:</em></strong><br>
<em>Трапар нядзелі, </em></font><strong><font color="#d00505"><strong><font color="#d00505"><em>«Слава...</em></font></strong><font color="#d00505"><em> ц</em></font><strong><font color="#d00505"><em>япер...»</em></font></strong></font></strong><font color="#d00505"><em>, трапар сьвята.</em></font><br>
<br>
<br>
<strong><font color="#d00505">Вялікі водпуст</font></strong> <br>
<br>
<em><font color="#d00505">Пасьля трапароў сьвятар адчыняе райскія дзьверы.</font></em> <br>
<br>
<strong><font color="#d00505">Дыякан:</font></strong> Мудрасьць! <br>
<br>
<strong><font color="#d00505">Людзі:</font></strong> Блаславі! <br>
<br>
<font color="#d00505"><strong>Сьвятар:</strong></font> Блаславёны Існы – Хрыстос Бог наш – на ўсе часы, цяпер і заўсёды, і на вякі вякоў. <br>
<br>
<font color="#d00505"><strong>Людзі:</strong></font> Амін. Умацуй, Божа, сьвятую правую веру і ўсіх праваслаўных хрысьціянаў на вякі вякоў. <br>
<br>
<font color="#d00505"><strong>Сьвятар:</strong></font> Усесьвятая Багародзіца, збаў нас. <br>
<br>
<font color="#d00505"><strong>Людзі:</strong></font> Больш годную пашаны за хэрувімаў і без параўнаньня больш слаўную за сэрафімаў, што, захаваўшы дзявоцтва, радзіла Бога-Слова, існую Багародзіцу, Цябе мы ўзьвялічваем. <br>
<br>
<font color="#d00505"><strong>Сьвятар:</strong></font> Слава Табе, Хрысьце Божа, надзея нашая, слава Табе. <br>
<br>
<strong><font color="#d00505">Людзі:</font></strong> Слава Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
Госпадзе, зьмілуйся; Госпадзе, зьмілуйся; Госпадзе, зьмілуйся. Блаславі. <br>
<br>
<font color="#d00505"><strong>Сьвятар</strong></font> <em><font color="#d00505">робіць водпуст. <br>
<br>
У суботу вечарам:</font></em> Хрыстос, праўдзівы Бог наш, які ўваскрос з мёртвых, малітвамі ўсячыстае Свае Маці, сьвятых слаўных і ўсяхвальных апосталаў і сьвятога (сьвятой) <em><font color="#d00505">… (імя сьвятога патрона царквы)</font></em>; і сьвятога (сьвятой) <em><font color="#d00505">… (імя сьвятога дня)</font></em>; сьвятых і праведных богаайцоў Якіма і Ганны і ўсіх сьвятых, хай зьмілуецца над намі і збавіць нас, бо Ён – добры і Чалавекалюбца. <br>
<br>
<em><font color="#d00505">У сьвяты Багародзіцы:</font></em> Хрыстос, праўдзівы Бог наш, малітвамі ўсячыстае Свае Маці, якой (Пакладаньня рызы, <em><font color="#d00505">або</font></em> Пакладаньня пояса) сёньня ўрачыстае сьвята сьветла зьвяршаем; сьвятых слаўных і ўсяхвальных апосталаў і ўсіх сьвятых, хай зьмілуецца над намі і збавіць нас, бо Ён – добры і Чалавекалюбца. <br>
<br>
<em><font color="#d00505">Сьвятым, якія ня маюць свайго водпусту:</font></em> Хрыстос, праўдзівы Бог наш, малітвамі ўсячыстае Свае Маці, сьвятых слаўных і ўсяхвальных апосталаў; і сьвятога (сьвятой, сьвятых) <font color="#d00505"><em>… (імя сьвятога дня)</em></font>, якога (якой, якіх) сёньня памяць урачыста сьвяткуем; і ўсіх сьвятых, хай зьмілуецца над намі і збавіць нас, бо Ён – добры і Чалавекалюбца. <br>
<br>
<strong><font color="#d00505">Людзі:</font></strong> Амін. 