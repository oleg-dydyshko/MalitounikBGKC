<!DOCTYPE HTML><strong><font color="#d00505">Тон 1 <br>
<br>
СУБОТА ЎВЕЧАРЫ <br>
<br>
На "Госпадзе, я клікаў Цябе...":</font></strong> <br>
<br>
Вячэрнія нашы малітвы прымі, сьвяты Госпадзе, і дай нам адпушчэньне грахоў, бо Ты Адзіны, Які паказаў сьвету ўваскрасеньне. <br>
<br>
Абыдзіце, людзі, Сыён і абдыміце яго, і аддайце славу Таму, хто ў ім з мёртвых уваскрос, бо Ён Бог наш, які выбавіў нас ад беззаконьняў нашых. <br>
<br>
Прыйдзіце, людзі, усхвалім у песьнях Хрыста і паклонімся Яму, бо Ён – Бог наш, які выбавіў нас ад варожай маны. <br>
<br>
Весяліцеся, нябёсы, загрыміце, асновы зямлі, горы, радасна ўсклікніце, бо вось Эмануэль грахі нашыя да крыжа прыбіў, жыцьцё дараваў і сьмерць умярцьвіў, і як Чалавекалюбец Адама ўзьняў. <br>
<br>
Усхвалім у песьнях Таго, хто дзеля нас на крыжы расьпяты быў, цярпеў і быў пахаваны, і на трэці дзень з мёртвых уваскрос; усклікнем: "Умацуй у праўдзівай веры Царкву Тваю, Хрысьце, і як добры і Чалавекалюбец даруй жыцьцю нашаму супакой". <br>
<br>
Стоячы перад Тваёй магілай, што зьмяшчала Жыцьцё, мы, недастойныя, прыносім хвалу невыказнай міласэрнасьці Тваёй, Хрысьце Божа наш, бо Ты, Бязгрэшны, крыж і сьмерць пацярпеў, хочучы як Чалавекалюбец дараваць сьвету ўваскрасеньне. <br>
<br>
Беспачатнае і ўсюдыпрысутнае з Айцом Слова выйшла ў невыказны спосаб з дзявочага ўлоньня, крыж і сьмерць пацярпела і на трэці дзень уваскросла ў славе. Дык усхвалім Яго ў песьнях і ўсклікнем: "Слава Табе, Жыцьцядаўча Хрысьце, Збавіцелю душаў нашых!" <br>
<br>
<font color="#d00505"><em><em><font color="#d00505">Дагматык.</font></em></em></font> Сусьветную славу, што ад людзей нарадзілася і Ўладара нарадзіла, Дзьверы нябесныя, усхвалім Марыю Дзеву, анёлаў песьню і верных красу. Яна, стаўшыся небам і Боскім хорамам, зьнішчыла сьцяну варожасьці, устанавіла мір і адчыніла валадарства. Умацаваныя Ёю ў веры, мы знайшлі абаронцу ў Госпадзе, які нарадзіўся ад Яе. Дык сьмела, людзі Божыя, будзьце добрай думкі, бо Ён як усемагутны ворагаў перамог. <br>
<br>
<strong><font color="#d00505">Вершапесьні</font></strong> <br>
<br>
Мукамі Тваімі, Хрысьце, мы ад мукаў вызваліліся, і ўваскрасеньнем Тваім мы сталіся свабоднымі ад тленнасьці. Госпадзе, слава Табе! <br>
<br>
<font color="#d00505"><em>Верш</em></font>. Госпад пануе, Ён апрануўся ў красу. Апрануўся Госпад у сілу і падперазаўся. <br>
<br>
Хай радуюцца стварэньні, нябёсы хай цешацца, людзі хай весела пляскаюць у далоні: бо вось Хрыстос, наш Збавіцель, да крыжа прыгвазьдзіў грахі нашыя і, умярцьвіўшы сьмерць, дараваў нам жыцьцё, і паўшага праайца Адама ўзьняў як Чалавекалюбец. <br>
<br>
<font color="#d00505"><em>Верш</em></font>. Ён умацаваў сусьвет, што не зварухнецца. <br>
<br>
Ты, Уладару недасяжны неба і зямлі, дзеля чалавекалюбства даў сябе дабравольна прыбіць да крыжа. Пекла сустрэла Цябе ўнізе і сумелася, а праведнікі прынялі Цябе з радасьцю; і Адам усьцешыўся, убачыўшы Цябе – Творцу – ў падзямельлі. Што за цуд! Жыцьцё ўсіх пакаштавала сьмерці, каб прасьвятліць увесь сьвет, які ўсклікае: "Госпадзе, што ўваскрос з мёртвых, слава Табе!" <br>
<br>
<font color="#d00505"><em>Верш</em></font>. Дому Твайму належыцца сьвятасьць, Госпадзе, праз усе дні. <br>
<br>
Жанчыны-міраносіцы з духмянымі алейкамі, сьпяшаючыся, з плачам прыйшлі да магілы Тваёй. Не знайшоўшы там усячыстага цела Твайго і ад анёла пачуўшы пра новы і слаўны цуд, яны пайшлі абвясьціць апосталам, што Госпад уваскрос, даруючы сьвету багацьце свайго зьмілаваньня. <br>
<br>
<font color="#d00505"><em>Багародзічны</em></font>. Вось споўнілася прароцтва Ісаі: Дзева нарадзіла і пасьля родаў засталася, якой была раней. Бог быў Той, хто нарадзіўся ад Яе, і Ён адмяніў закон прыроды. Дык, Божая Маці, не пагардзі Тваімі слугамі, якія моляцца ў сьвятыні Тваёй, але, так як Ты насіла Міласэрнага на руках Тваіх, слугам Тваім спагадай і маліся за збаўленьне душаў нашых. <br>
<br>
<font color="#d00505"><strong>Адпушчальны трапар</strong> <br>
<br>
<em>Уваскросны.</em></font> Хоць юдэі запячаталі магільны камень і жаўнеры сьцераглі ўсячыстае цела Тваё, Ты ўваскрос на трэці дзень, Хрысьце Спасе, даруючы сьвету жыцьцё. Дзеля гэтага сілы нябесныя ўсклікнулі Табе, Жыцьцядаўча: "Слава ўваскрасеньню Твайму, Хрысьце, слава валадарству Твайму, слава провіду Твайму, адзіны Чалавекалюбча!" <br>
<br>
<font color="#d00505"><strong>НЯДЗЕЛЯ ЎВЕЧАРЫ <br>
<br>
На "Госпадзе, я клікаў Цябе...":</strong></font> <br>
<br>
У дабрыні Тваёй, Госпадзе, Ты ўсё прывёў да быцьця словам Тваім і Духам, і мяне стварыў разумнай істотаю, каб я славіў сьвятое імя Тваё. А я саромнымі ўчынкамі апаганіўся, але Ты пашкадуй мяне. <br>
<br>
Пазнай, няшчасная душа мая, тваю боскую высакароднасьць і нятленную бацькаўшчыну, для якой ты прызначаная, і старайся асягнуць яе дабрадзейнасьцю; хай нішто дачаснае не палоніць цябе, бо тваё месца на вышынях, цела ж – зямля тленная. Дык хай ніжэйшае вышэйшым не кіруе. <br>
<br>
Ідзі, няшчасная душа мая, да Ўсядобрага, з гарачымі сьлязьмі прыступіся да Яго і, перад тым як табе быць асуджанай, прызнайся ва ўсіх учынках тваіх і старайся, каб Творца быў міласэрным да цябе. Прасі прабачэньня перад тым, як Госпад зачыніць дзьверы табе. <br>
<br>
<em><font color="#d00505">Багародзічны</font></em>. Марыя беззаганная, вышэйшая за ўсякі розум, Калясьніца пачэсная, магутным заступніцтвам Тваім накіруй на шырокі шлях пакаяньня мяне, апанаванага шматлікімі грахамі: Ты можаш усё, Маці Ўсемагутнага. <br>
<br>
<strong><font color="#d00505">Вершапесьні</font></strong> <br>
<br>
Быццам бездань марская, незьлічоныя мае бясчынствы, Збавіцелю, і я таплюся ў грахох; але Ты, Божа, працягні збавенную руку Тваю, як некалі Пятру, і зьмілуйся нада мною. <br>
<br>
Мае паганыя думкі і благія ўчынкі асудзілі мяне, Збавіцелю, але Ты, Божа, дай мне духа каяньня, каб я мог усклікнуць Табе: "Збаў мяне, Дабрачынца мой, і зьмілуйся нада мною". <br>
<br>
Малітвамі ўсіх сьвятых і Багародзіцы, даруй нам мір Твой і зьмілуйся над намі, бо ты адзіны Добры. <br>
<br>
<font color="#d00505"><em>Багародзічны</em></font>. Радасьць нябесных хораў і магутная Апякунка людзей на зямлі, Багародзіца Дзева! Збаў нас, якія прыбягаем да Цябе, Уладарка, бо пасьля Бога мы ўсклалі нашу надзею на Цябе. <br>
<br>
<strong><font color="#d00505">ПАНЯДЗЕЛАК УВЕЧАРЫ <br>
<br>
На "Госпадзе, я клікаў Цябе...":</font></strong> <br>
<br>
Усё жыцьцё маё, Госпадзе, я, няшчасны, сорамна змарнаваў, і цяпер, як блудны сын, са скрухаю сардэчнаю клічу: "Ойча нябесны, зграшыў я, ачысьці і збаў мяне, і не адкінь мяне, які сам аддаліўся ад Цябе і, чынячы бясплодныя ўчынкі, зьбяднеў". <br>
<br>
Багаты, Ты, Хрысьце, стаўся бедным, каб узбагаціць людзей несьмяротнасьцю і сьвятлом; дык і мяне, у асалодах жыцьцёвых зьбяднелага, узбагаці дабрадзейнасьцямі, дай мне ўдзел разам з убогім Лазарам і вызваль ад лёсу багача і пякельнага агню, які чакае мяне. <br>
<br>
Я вельмі багаты на ўсё благое, палюбіў раскошу і ў гэтым жыцьці атрымаў дабро, Госпадзе, і на агонь пякельны заслужыў, бо пагардзіў маім галодным розумам, быццам Лазарам, і пакінуў яго перад варотамі Тваіх боскіх дабрадзейнасьцяў. Але Ты, Госпадзе, зьмілуйся нада мною. <br>
<br>
<font color="#d00505"><em>Багародзічны</em></font>. Багародзіца Дзева, разам з Прадвесьнікам, які прапаведаваў усім Ягнё, што ўзяло на сябе грахі ўсяго сьвету, маліце Госпада, каб мне, нягоднаму, пазьбегнуць лёсу казлоў у судны дзень, але апынуцца ў ліку авечак па правай руцэ Яго. <br>
<br>
<strong><font color="#d00505">Вершапесьні</font></strong> <br>
<br>
Быццам бездань марская, незьлічоныя мае бясчынствы, Збавіцелю, і я таплюся ў грахох; але Ты, Божа, працягні збавенную руку Тваю, як некалі Пятру, і зьмілуйся нада мною. <br>
<br>
Мае паганыя думкі і благія ўчынкі асудзілі мяне, Збавіцелю, але Ты, Божа, дай мне духа каяньня, каб я мог усклікнуць Табе: "Збаў мяне, Дабрачынца мой, і зьмілуйся нада мною". <br>
<br>
Вашыя вызнаньні на судзе, сьвятыя, дэманаў запалохалі і вызвалілі людзей ад маны; калі вас забівалі, вы клікалі: "Няхай ахвяра душаў нашых будзе прыемнай Табе, чалавекалюбны Госпадзе, бо мы, палюбіўшы Цябе, ня дбаем пра жыцьцё дачаснае". <br>
<br>
<font color="#d00505"><em>Багародзічны</em></font>. Майсей прароцкімі вачыма бачыў Цябе, Дзева ўсяхвальная, у вобразе незгаральнага куста, бо Боскі агонь не спаліў Твайго, Чыстая, улоньня. Дзеля гэтага просім Цябе, Маці Бога нашага, выпрасіць сьвету супакой і веліч зьмілаваньня. <br>
<br>
<strong><font color="#d00505">АЎТОРАК УВЕЧАРЫ <br>
<br>
На "Госпадзе, я клікаў Цябе...":</font></strong> <br>
<br>
Прыбіты да крыжа як чалавек, Ты, Хрысьце Божа, абагавіў людзкую прыроду і начальніка зла ўмярцьвіў; вызваліўшы нас ад праклёну, што прыйшоў ад дрэва, у добрасардэчнасьці Тваёй Ты сам узяў на сябе праклён, і дараваў сьвету блаславеньне і веліч зьмілаваньня. <br>
<br>
Вышэйшы за ўсё пачэснае, Ты, добры Ўладару, дазволіў сябе абясславіць, пацярпеўшы на дрэве ганебную сьмерць, а род людзкі атрымаў несьмяротнасьць і першаснае жыцьцё, калі Ты, Усемагутны, целам памёр. <br>
<br>
Крыжу пачэсны, верных ачышчэньне, уладароў сіла, асьвяці ўсіх, што пакланяюцца табе і славяць Хрыста, які ў невыказнай добрасардэчнасьці сваёй усячыстыя рукі расьцягнуў на табе і сабраў у адно ўсе канцы зямлі. <br>
<br>
Крыжа<em><font color="#d00505">Багародзічны</font></em>. Калі Ты, Чыстая Маці, убачыла Сына Твайго і Ўладара, які на крыжы рукі расьцягнуў і быў прабіты кап'ём у бок, Ты з плачам усклікнула: "Гора мне! Як гэта церпіш Ты, Чалавекалюбча, які адымаеш цярпеньні ад людзей?" <br>
<br>
<strong><font color="#d00505">Вершапесьні</font></strong> <br>
<br>
Крыж, пастаўлены на чэрапавым месцы, несьмяротнасьць нам прарасьціў з крыніцы невычэрпнай – боку Збавіцеля. <br>
<br>
Крыж пачэсны Збавіцеля – непарушная сьцяна для нас усіх, бо, спадзеючыся на яго, атрымліваем збаўленьне. <br>
<br>
Добрая купля вашая, сьвятыя, бо, даўшы вашую кроў, вы сталіся спадкаемцамі нябесных дабротаў і, дачасна пацярпеўшы, атрымалі вечную радасьць. Сапраўды добрая вашая купля, бо, пакінуўшы тленнае, вы атрымалі ўзамен нятленнае і, цешачыся разам з анёламі, няспынна славіце Тройцу адзінасутную. <br>
<br>
Крыжа<em><font color="#d00505">Багародзічны</font></em>. Калі беззаганая Дзева ўбачыла Цябе, Збавіцелю, узьнесенага на крыжы, Яна з плачам усклікнула: "Гора мне, мілае Дзіця маё! Што здарылася, і як гэта Ты, які трымаеш усё рукою Тваёю, быў прыбіты цялесна да дрэва?" <br>
<br>
<strong><font color="#d00505">СЕРАДА ЎВЕЧАРЫ <br>
<br>
На "Госпадзе, я клікаў Цябе...":</font></strong> <br>
<br>
Слаўныя апосталы, Богам пакліканыя вучні Хрыстовыя, настаўнікі сусьветныя, вы, знайшоўшы Госпада, пасрэдніка між Богам і людзьмі, да Яго прысталі і прапаведавалі Яго па ўсім сьвеце як дасканалага Бога і Чалавека. <br>
<br>
Мудрыя апосталы, Богам пакліканыя вучні Хрыстовыя, настаўнікі сусьветныя, малітвамі сваімі ўмацуйце мяне на слуханьне вашых боскіх навучаньняў і памажыце хадзіць заўсёды вузкай сьцежкаю, каб дайсьці да прасторнага райскага жыльля. <br>
<br>
Слаўлю Пятра першапасаднага, Паўла, Якуба, Андрэя і Піліпа, Сымона, Баўтрамея і Тамаша, а таксама Мацьвея і Яна, Марка і Луку, – пісцоў дабравешчаньня, – увесь Богам выбраны хор апосталаў, а з імі і семдзесят вучняў, сьведкаў і прапаведнікаў Слова. <br>
<br>
<font color="#d00505"><em>Багародзічны</em></font>. Топячыся ў моры правінаў, прыбягаю да ціхага прыстанішча малітвы Тваёй, Багародзіца, і клічу: "Працягні слузе Твайму моцную руку Тваю, Усебеззаганная, і збаў мяне!" <br>
<br>
<strong><font color="#d00505">Вершапесьні</font></strong> <br>
<br>
Натхнёнае Сьвятым Духам апостальскае велічнае навучаньне паганыя ахвяры бесаў адмяніла прапаведаваньнем адзінага Госпада, выбавіла народы ад ідальскай спакусы і навучыла пакланяцца адзінасутнай Тройцы. <br>
<br>
Пятра і Паўла ўсяхвальных, Луку, Марка, Мацьвея, Яна, Андрэя, Тамаша, Баўтрамея, Сымона Кананіта, Якуба і Піліпа і ўсю грамаду вучняў належна ў песьнях уславім. <br>
<br>
Усяхвальныя мучанікі, вас зямля не змагла ўтрымаць, а неба, адчыніўшы райскія дзьверы, прыняла вас, і вы, увайшоўшы, спажываеце ў асалоду з дрэва жыцьця. Маліце Хрыста даць душам нашым супакой і веліч зьмілаваньня. <br>
<br>
<font color="#d00505"><em>Багародзічны</em></font>. Багародзіца Дзева і Нявеста, што мужа ня знала, Ты ў апошні час нарадзіла Бога і пасьля родаў засталася чыстай Дзеваю; Ты – пасад і брама, і застольле тайнае, і сьветач прамяністы. <br>
<br>
<strong><font color="#d00505">ЧАЦЬВЕР УВЕЧАРЫ <br>
<br>
На "Госпадзе, я клікаў Цябе...":</font></strong> <br>
<br>
Калі Ты, Хрысьце, на крыжы распасьцёр рукі Твае, Ты паклікаў да сябе тых, што былі далёка, і даў ім месца побач з сабою. Дык малюся Табе, прымі мяне, палоненага благімі нахіламі, дай мне жаль за грахі і ачысьці нечысьць пажадлівасьцяў. <br>
<br>
Ты, чалавекалюбны Хрысьце, распасьцёр на дрэве чыстыя рукі Твае з акрываўленымі пальцамі, каб выбавіць творы боскіх рук Тваіх, што знаходзіліся ў палоне з-за праступку Адама, якога Ты, Усемагутны, узьняў сілаю Тваёю. <br>
<br>
Ты, Збавіцелю, цярпеў за нас мукі, хоць, як Бог, Ты прыродна нязьменны і непадуладны цярпеньням. Бязгрэшны, Ты, спрадвечны Хрысьце, быў расьпяты са злачынцамі. Сонца памеркла, бо не змагло цярпець такога зьдзеку, а зямля захісталася, пазнаўшы ў Табе Творцу сьвету. <br>
<br>
Крыжа<em><font color="#d00505">Багародзічны</font></em>. "Калі Ты, салодкае Дзіця маё, пакаштаваў жоўці і быў узьнесены на дрэве, Ты зрабіў салодкім горкі смак Адамавай стравы. Цяпер, як праведны судзьдзя, зрабі салодкім жыцьцё маё, Уладару, уваскросшы, як усемагутны, пасьля збавенных мукаў Тваіх", – Дзева казала з плачам. <br>
<br>
<strong><font color="#d00505">Вершапесьні</font></strong> <br>
<br>
Крыж, пастаўлены на чэрапавым месцы, несьмяротнасьць нам прарасьціў з крыніцы невычэрпнай – боку Збавіцеля. <br>
<br>
Пачэсны Крыж Збавіцеля – непарушная сьцяна для нас усіх, бо, спадзеючыся на яго, атрымліваем збаўленьне. <br>
<br>
Малітвамі ўсіх сьвятых і Багародзіцы, Хрысьце, даруй супакой Твой усім нам і зьмілуйся над намі, бо Ты адзіны добры і міласэрны. <br>
<br>
<font color="#d00505"><em>КрыжаБагародзічны.</em></font> Калі Дзева ўбачыла Тваю неправедную сьмерць, Хрысьце, Яна з плачам усклікнула: "Дзіця маё наймілейшае, як гэта Ты несправядліва церпіш, як на дрэве вісіш Ты, што зямлю на водах павесіў? Малюся Табе, Дабрадзею шматміласэрны, не пакінь адзінокаю мяне, Маці і слугу Тваю". <br>
<br>
<strong><font color="#d00505">ПЯТНІЦА ЎВЕЧАРЫ <br>
<br>
На "Госпадзе, я клікаў Цябе...":</font></strong> <br>
<br>
Сьвяточныя хоры мучанікаў струменямі крыві сваёй патапілі безьліч дэманаў, адмянілі саромныя ахвяры, зьнішчылі ідальскую спакусу і сёньня моляць Хрыста дараваць душам нашым супакой і веліч зьмілаваньня. <br>
<br>
Сьветлыя пастыры мудрымі словамі і настаўленьнямі навучылі нас славіць Бога ў Тройцы адзінага, ня зьмешваючы і не разьдзяляючы Боскіх асобаў. Цяпер яны моляцца за супакой і зьмілаваньне душаў нашых. <br>
<br>
Хоры сьвятых посьнікаў усьпілі цялесныя пажаданьні, утаймавалі прыродныя нахілы і паказаліся ў гэтым жыцьці роўнымі анёлам. Сёньня яны жывуць у радасьці ў нябесных сялібах і моляць Хрыста даць душам нашым супакой і веліч зьмілаваньня. <br>
<br>
<font color="#d00505"><em>Дагматык.</em></font> Сусьветную славу, што ад людзей нарадзілася і Ўладара нарадзіла, Дзьверы нябесныя, усхвалім Марыю Дзеву, анёлаў песьню і верных красу. Яна, стаўшыся небам і Боскім хорамам, зьнішчыла сьцяну варожасьці, устанавіла мір і адчыніла валадарства. Умацаваныя Ёю ў веры, мы знайшлі абаронцу ў Госпадзе, які нарадзіўся ад Яе. Дык сьмела, людзі Божыя, будзьце добрай думкі, бо Ён, як усемагутны, ворагаў перамог. <br>
<br>
<strong><font color="#d00505">Вершапесьні</font></strong> <br>
<br>
Слаўныя мучанікі, вас зямля не змагла ўтрымаць, а неба, адчыніўшы райскія дзьверы, прыняло вас, і вы, увайшоўшы туды, спажываеце ў асалоду з дрэва жыцьця. Маліце Хрыста даць душам нашым супакой і веліч зьмілаваньня. <br>
<br>
Малітвамі ўсіх сьвятых і Багародзіцы, Хрысьце, даруй супакой Твой усім нам і зьмілуйся над намі, бо Ты адзіны добры і міласэрны. <br>
<br>
Вашыя вызнаньні на судзе, сьвятыя, дэманаў запалохалі і вызвалілі людзей ад маны; калі вас забівалі, вы клікалі: "Няхай ахвяра душаў нашых будзе прыемнай Табе, чалавекалюбны Госпадзе, бо мы, палюбіўшы Цябе, ня дбаем пра жыцьцё дачаснае". <br>
<br>
<font color="#d00505"><em>Багародзічны</em></font>. Сапраўды вышэй за розум тайна сынараджэньня Твайго, Нявеста Божая: усе прарокі прапаведавалі слаўнае і невыказнае зачацьце Тваё, Усяхвальная, і нараджэньне Сына Твайго, якім Ён збавіў сьвет.
