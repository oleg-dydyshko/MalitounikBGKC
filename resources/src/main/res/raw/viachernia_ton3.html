<!DOCTYPE HTML><font color="#d00505"><strong>Тон 3 <br>
<br>
СУБОТА ЎВЕЧАРЫ <br>
<br>
На "Госпадзе, я клікаў Цябе...":</strong></font> <br>
<br>
Крыжом Тваім, Хрысьце, сьмерці ўлада зьнішчаная была, і зьніштожаныя хітрасьці д'ябальскія, і род людзкі, збаўляючыся вераю, безупынна Цябе ў песьнях славіць. <br>
<br>
Прасьвятлілася ўсё ўваскрасеньнем Тваім, Госпадзе, і рай быў зноў адчынены, і ўсё стварэньне безупынна Цябе ў песьнях славіць. <br>
<br>
Слаўлю Айца і Сына сілу, і Духа Сьвятога ўладу, пяю хвалу непадзельнаму Боству, Тройцы адзінасутнай, што пануе вечна. <br>
<br>
Пакланяемся пачэснаму Крыжу Твайму, Хрысьце, і ўваскрасеньне Тваё ў песьнях славім: ранамі Тваімі мы ацаліліся. <br>
<br>
Славім у песьнях Збавіцеля, які прыняў цела ад Дзевы, бо Ён дзеля нас быў укрыжаваны і на трэці дзень уваскрос, даруючы нам багацьце свайго зьмілаваньня. <br>
<br>
Зышоўшы ў пекла, Хрыстос абвясьціў тым, што былі там, радасную вестку, кажучы: "Будзьце добрай думкі, сёньня Я перамог! Я – ўваскрасеньне, Я выведу вас адсюль, разбурыўшы браму сьмерці!" <br>
<br>
Стоячы пакорліва ў доме ўсячыстым Тваім, вячэрнюю песьню пяём Табе з глыбіні душы, Хрысьце Божа, бо Ты, Чалавекалюбча, прасьвятліў усіх уваскрасеньнем і выбавіў ад ворагаў людзей Тваіх. <br>
<br>
<em><font color="#d00505">Дагматык.</font></em> Як нам не дзівіцца богачалавечаму мацярынству Твайму, Усячыстая? Ня ведаючы мужа, Ты, бязьвінная, нарадзіла ў целе бяз бацькі Сына – народжанага спрадвеку бяз маці ад Айца, – які не пацярпеў ніякай зьмены ці разьдзяленьня, але поўнасьцю зьбярог прыкметы дзьвюх прыродаў. Дык малі Яго, Дзева Маці ўладарная, каб Ён збавіў душы тых, што верна вызнаюць Цябе Багародзіцай. <br>
<br>
<font color="#d00505"><strong>Вершапесьні</strong></font> <br>
<br>
Мукамі Тваімі, Хрысьце, Ты зацямніў сонца, і зьзяньнем уваскрасеньня Твайго Ты прасьвятліў усё. Прымі нашую вячэрнюю песьню, Чалавекалюбча. <br>
<br>
<em><font color="#d00505">Верш</font></em>. Госпад пануе, Ён апрануўся ў красу. Апрануўся Госпад у сілу і падперазаўся. <br>
<br>
Тваё жыцьцяноснае ўваскрасеньне, Госпадзе, прасьвятліла ўвесь сьвет і паклікала зноў да жыцьця сатлелае стварэньне Тваё. Дзеля гэтага, вызваленыя ад Адамавага праклёну, клічам: "Усемагутны Госпадзе, слава Табе!" <br>
<br>
<em><font color="#d00505">Верш</font></em>. Ён умацаваў сусьвет, што не зварухнецца. <br>
<br>
Нязьменны Бог, Ты зьмяніўся, пацярпеўшы ў целе. Стварэньне Тваё, ня ў сілах бачыць Цябе на крыжы расьпятага, у страху пахіснулася і, стогнучы, уславіла Тваю доўгацярплівасьць. Ты ж зышоў у пекла і на трэці дзень уваскрос, даруючы сьвету багацьце Твайго зьмілаваньня. <br>
<br>
<em><font color="#d00505">Верш</font></em>. Дому Твайму належыцца сьвятасьць, Госпадзе, праз усе дні. <br>
<br>
Каб выбавіць род наш ад сьмерці, Ты, Хрысьце, сьмерць пацярпеў і, уваскросшы на трэці дзень, увесь сьвет прасьвятліў, і ўзьняў з сабою тых, што пазналі Цябе. Госпадзе, слава Табе! <br>
<br>
<em><font color="#d00505">Багародзічны</font></em>. Воляю Айца і сілаю Духа Сьвятога Ты зачала бяз семя Сына Божага, які нарадзіўся спрадвеку бяз маці ад Айца, але якога Ты дзеля нас бяз бацькі ў целе нарадзіла і, як немаўля, карміла малаком. І цяпер не пераставай маліць Яго выбавіць ад бедаў душы нашыя. <br>
<br>
<font color="#d00505"><strong>Адпушчальныя трапары</strong></font> <br>
<br>
<em><font color="#d00505">Уваскросны.</font></em> Хай весяліцца неба, хай радуецца зямля, бо Госпад паказаў моц рукі сваёй, сьмерцю зьнішчыўшы сьмерць: Ён, першынец з мёртвых, нас выбавіў з пякельнай бездані і дараваў сьвету багацьце свайго зьмілаваньня. <br>
<br>
<strong><font color="#d00505">НЯДЗЕЛЯ ЎВЕЧАРЫ <br>
<br>
На "Госпадзе, я клікаў Цябе...":</font></strong> <br>
<br>
Госпадзе Добры, я вельмі зграшыў і Цябе засмуціў, і цяпер вяртаюся зноў да Цябе. Ты ж, Ойча нябесны, у міласэрнасьці ўласьцівай Табе, прымі мяне, як блуднага сына, і зрабі мяне адным з наймітаў Тваіх. <br>
<br>
У ленасьці і нядбаласьці я, няшчасны, пераўзышоў усякую меру, а цяпер бачу блізкі канец і думаю пра суд і адлучэньне ад Бога, што чакаюць мяне; але Ты, Збавіцелю, не дапусьці да гэтага, але навярні і збаў мяне. <br>
<br>
Выбаў, Добры Госпадзе, маю скрушлівую душу ад геенны, скрыгату зубоў і вечнае мукі, каб мне з вераю ў песьнях славіць Цябе, міласэрнага і чалавекалюбнага Бога. <br>
<br>
<em><font color="#d00505">Багародзічны</font></em>. Усячыстая Маці, Уладарка ўсяго стварэньня, вызвалі розум мой ад грэшных пажаданьняў, якія няволяць мяне, і цёплым заступніцтвам Тваім і матчынаю малітваю зрабі мяне падуладным Сыну і Богу Твайму. <br>
<br>
<font color="#d00505"><strong>Вершапесьні</strong></font> <br>
<br>
Вячэрнюю хвалу прыносім Табе, Хрысьце, з кадзілам і песьнямі духоўнымі. Зьмілуйся над намі і збаў нас. <br>
<br>
Збаў мяне, Божа мой, які даеш збаўленьне ўсім: бура пажаданьняў пакрывае мяне, і я таплюся пад цяжарам беззаконьняў маіх. Ты ж працягні руку дапамогі і прасьвятлі скрухаю сэрца маё, адзіны міласэрны і Чалавекалюбец. <br>
<br>
Вялікая, Госпадзе, сіла крыжа Твайго! Пастаўлены на адным месцы, ён дзейнічае ва ўсім сьвеце, робячы рыбакоў апосталамі і паганаў мучанікамі, якія сёньня моляцца за душы нашыя. <br>
<br>
<em><font color="#d00505">Багародзічны</font></em>. Уладарка і заступніца ўсіх, што моляцца да Цябе: Табою ўмацоўваемся і Табою хвалімся, і ў Табе ўся наша надзея; малі Таго, хто нарадзіўся ад Цябе, за непатрэбных слугаў Тваіх. <br>
<br>
<font color="#d00505"><strong>ПАНЯДЗЕЛАК УВЕЧАРЫ <br>
<br>
На "Госпадзе, я клікаў Цябе...":</strong></font> <br>
<br>
Шматтвары зьмей убачыў ува мне ляніўства да добрага і схільнасьць да злога; ён заманьвае мяне прынадасьцю благіх і грэшных дзеяньняў, праціўных Божым загадам, каб подступам змусіць прыняць зло за дабро. <br>
<br>
Пакінуўшы добры шлях, я ахвотна ішоў беззаконнай і грахоўнай сьцежкаю; цяпер, ля варотаў сьмерці, трывожна клічу: "Ісусе мой добры, збаў мяне, накіруй на шлях пакаяньня, дай мне паправу, і перад тым, як прыйдзе канец, удастой мяне боскага прабачэньня". <br>
<br>
Я ўмярцьвіў сябе рознымі грахамі, шматлікімі правінамі і бясчынствамі, і вось ляжу бездапаможны, як труп; але жыве ўва мне адзіная надзея, што Ты, Хрысьце, які даеш мёртвым жыцьцё і дыханьне і ўмярцьвляеш пажадлівасьці, што нас умярцьвляюць, прыйдзеш і выхапіш мяне ад вечнай сьмерці. <br>
<br>
<em><font color="#d00505">Багародзічны</font></em>. Хмара незаходнага сьвятла, Богам абрадаваная Дзева, блаславёная Марыя, дай мне зазьзяць сьвятлом пакаяньня, бо бяздумная цемра грахоўная агарнула мяне; выбаў мяне малітвамі Тваімі ад пякельнага агню і цемры беспрасьветнай, і ўчыні ўдзельнікам незаходнага дня мяне, які прыбягаю пад апеку Тваю, Чыстая. <br>
<br>
<font color="#d00505"><strong>Вершапесьні</strong></font> <br>
<br>
Вячэрнюю хвалу прыносім Табе, Хрысьце, з кадзілам і песьнямі духоўнымі. Зьмілуйся над намі і збаў нас. <br>
<br>
Збаў мяне, Божа мой, які даеш збаўленьне ўсім: бура пажаданьняў пакрывае мяне, і я таплюся пад цяжарам беззаконьняў маіх. Ты ж працягні руку дапамогі і прасьвятлі скрухаю сэрца маё, як адзіны міласэрны і Чалавекалюбец. <br>
<br>
Вялікая мучанікаў Тваіх, Госпадзе, сіла: лежачы ў магілах, яны праганяюць духаў нячыстых і нішчаць варожую ўладу, змагаючыся за дабрадзейнасьці вераю ў сьвятую Тройцу. <br>
<br>
<em><font color="#d00505">Багародзічны</font></em>. Багародзіца Дзева Маці, сьвятая між жанчынаў, малі Ўладара і Бога, якога Ты нарадзіла, каб Ён збавіў нас у чалавекалюбстве сваім. <br>
<br>
<font color="#d00505"><strong>АЎТОРАК УВЕЧАРЫ <br>
<br>
На "Госпадзе, я клікаў Цябе...":</strong></font> <br>
<br>
Стварэньне асьвяцілася пачэснаю крывёю, што пацякла з боку Твайго, адзіны Даўгацярплівы, рэкі мнагабожжа высахлі, і Адам вызваліўся ад асуджэньня расьпяцьцем Тваім. <br>
<br>
Бог, Госпад і Творца ўсяго дабравольна абядняецца, мукі за людзей церпіць, і ўзносіцца на крыж з-за праклёну законнага. <br>
<br>
Ты быў дабравольна расьпяты, Дабрачынца Госпадзе, і з прабітага кап'ём боку Твайго, Жыцьцядаўча, пацяклі дзьве крыніцы несьмяротнасьці; дзеля гэтага ўсе мы верна няспынна славім пакуты Твае. <br>
<br>
<em><font color="#d00505">КрыжаБагародзічны.</font></em> Меч прашыў сэрца Тваё, Найчыстая, калі Ты ўбачыла на крыжы Сына Твайго, і Ты ўсклікнула: "Не, пакідай, Сыне, мяне бязьдзетнаю, якую Ты пасьля нараджэньня захаваў Дзеваю". <br>
<br>
<font color="#d00505"><strong>Вершапесьні</strong></font> <br>
<br>
Пакланяемся, Хрысьце, Твайму пачэснаму Крыжу, ахоўніку сьвету, збаўленьню нас, грэшных, вялікаму ачышчэньню, бліскучаму пераможцы, сусьветнай славе. <br>
<br>
Майсей, стоячы на гары з узьнятымі крыжападобна рукамі, перамог Амалека; Ты ж, Збавіцелю, распасьцёршы рукі на пачэсным крыжы, каб выбавіць мяне з варожай няволі, даў мне яго як сьцяг жыцьця, да якога ўцякаю ад стрэлаў ворагаў маіх. Дзеля гэтага, Слова, пакланяюся пачэснаму крыжу Твайму. <br>
<br>
Прарокі, апосталы Хрыстовыя і мучанікі навучылі ўсіх славіць адзінасутную Тройцу і, прасьвятліўшы заблудныя ў мане народы, учынілі сыноў людзкіх суграмадзянамі анёлаў. <br>
<br>
<em><font color="#d00505">КрыжаБагародзічны.</font></em> Калі Ты ўбачыла на крыжы Незаходнае Сонца, што зазьзяла з улоньня Твайго і зацьміла промні сонца, Ты, прыбітая бязьмерным болем, усклікнула: "Ты, што дабравольна зайшоў, зазьзяй зноў, каб прасьвятліць Мяне і ўвесь сьвет". <br>
<br>
<font color="#d00505"><strong>СЕРАДА ЎВЕЧАРЫ <br>
<br>
На "Госпадзе, я клікаў Цябе...":</strong></font> <br>
<br>
Малітвамі пачэсных і боскіх апосталаў Тваіх, добры Чалавекалюбча, адзіны багаты на ласку, дай слугам Тваім супакой, і збаў тых, што славяць Цябе і з вераю пакланяюцца Табе. <br>
<br>
Ад стрэлаў нязбожнага ворага вызваліце мяне, сьведкі Божыя, патушыце ягоныя хітрасьці і акрапіце мяне духоўнай расою, малю вас, мудрыя мае дабрачынцы, боскія апосталы. <br>
<br>
Калі засядзеце на дванаццацёх пасадах з Судзьдзёю ўсіх, каб судзіць усё стварэньне, не зрабіце мяне падсудным, але вызваліце ад мукаў, дабрачынцы мае, боскія апосталы. <br>
<br>
<em><font color="#d00505">Багародзічны</font></em>. Вялікая сіла цудаў тваіх, Усячыстая: выбаўляеш ад бедаў і ратуеш ад сьмерці, бароніш ад нечаканых напасьцяў, разганяеш сум, і адымаеш правіны людзей. <br>
<br>
<font color="#d00505"><strong>Вершапесьні</strong></font> <br>
<br>
Па ўсёй зямлі разышлося вашае навучаньне, сьвятыя апосталы: вы разбурылі ідальскую спакусу багаразумным прапаведаваньнем. Добры высілак ваш, блаславёныя: дзеля гэтага шануем вашую памяць. <br>
<br>
Галінкі жыцьцядайнай вінаграднай Лазы, вы, слаўныя апосталы, прынесьлі сябе Богу як плод дабрадзейнасьцяў; дзеля гэтага, маючы ласку ў Госпада, прасеце Яго дараваць сьвету супакой і душам нашым веліч зьмілаваньня. <br>
<br>
Мучанікі Твае, Госпадзе, вераю ўмацаваныя, надзеяю падтрымваныя і зьяднаныя любоўю крыжа Твайго, мучыцеля ворага зьніштожылі і, атрымаўшы вянцы перамогі, з бесьцялеснымі анёламі моляцца за душы нашыя. <br>
<br>
<font color="#d00505"><em>Багародзічны</em></font>. З агню няўхільнага за вялікія грахі мае, выхапі мяне, Дзева, матчынымі тваімі малітвамі і накіруй на збавенны шлях. <br>
<br>
<font color="#d00505"><strong>ЧАЦЬВЕР УВЕЧАРЫ <br>
<br>
На "Госпадзе, я клікаў Цябе...":</strong></font> <br>
<br>
Непадуладны цярпеньням Боскай існасьцю, Ты, Госпадзе, цярпеў мукі згодна з Тваёй людзкой прыродаю. Прыбіты да крыжа і прабіты кап'ём у бок, Ты выліў для мяне два струмені невыказных тайнаў. <br>
<br>
Каранаваны на зьдзек вянком з церняў, Ты, Уладару і Збаўца ўсіх, разарваў цярністага граху кару і, прыняўшы ў рукі трысьціну, запісаў у нябеснай кнізе ўсіх нас, што ўверылі ў Цябе. <br>
<br>
Не сунялася зайздрасьць тых, што расьпялі Цябе, калі Ты, нязлосны Хрысьце, памёр, бо і тады абазвалі Цябе ашуканцам і, засьлепленыя злосьцю, прасілі Пілата сьцерагчы магілу Тваю. <br>
<br>
<em><font color="#d00505">КрыжаБагародзічны.</font></em> "Сьвет атрымаў міласьць укрыжаваньнем Тваім, Слова, стварэньне прасьвятлілася, народы знайшлі збаўленьне, Уладару, – Найчыстая ўсклікнула. – Я ж сёньня мучуся, гледзячы на Твае дабравольныя цярпеньні". <br>
<br>
<font color="#d00505"><strong>Вершапесьні</strong></font> <br>
<br>
Пакланяемся, Хрысьце, Твайму пачэснаму Крыжу, ахоўніку сьвету, збаўленьню нас, грэшных, вялікаму ачышчэньню, бліскучаму пераможцы, сусьветнай славе. <br>
<br>
Майсей, стоячы на гары з узьнятымі крыжападобна рукамі, перамог Амалека; Ты ж, Збавіцелю, распасьцёршы рукі на пачэсным крыжы, каб выбавіць мяне з варожай няволі, даў мне яго як сьцяг жыцьця, да якога ўцякаю ад стрэлаў ворагаў маіх. Дзеля гэтага, Слова, пакланяюся пачэснаму крыжу Твайму. <br>
<br>
Вялікая, Госпадзе, сіла крыжа Твайго! Пастаўлены на адным месцы, ён дзейнічае ва ўсім сьвеце, робячы рыбакоў апосталамі і паганаў мучанікамі, якія сёньня моляцца за душы нашыя. <br>
<br>
<font color="#d00505"><em>КрыжаБагародзічны</em></font>. Калі Беззаганная ўбачыла Цябе, Хрысьце добры мой, узьнесеным на крыжы, Яна па-матчынаму заплакала і ўсклікнула: "Сыне мой любы, як гэта грамада беззаконьнікаў прыбіла Цябе да крыжа?" <br>
<br>
<font color="#d00505"><strong>ПЯТНІЦА ЎВЕЧАРЫ <br>
<br>
На "Госпадзе, я клікаў Цябе...":</strong></font> <br>
<br>
Адважныя мучанікі шмат пацярпелі, мужна пераносячы раны, вязьніцы і розныя мукі; і, як узнагароду, атрымалі бязбольную і блаславёную спадчыну. <br>
<br>
Вы, Гасподнія сьвятары, зьнішчылі ілжывыя варожыя вучэньні, пашыраючы набожную і боскую навуку, і былі для ўсіх верных духоўнымі настаўнікамі. Дзеля гэтага шануем вас. <br>
<br>
Баганосныя айцы, вы ўпадобніліся да духоўных і бесьцялесных істотаў: будучы ў целе, вы былі пераймальнікамі анёльскага жыцьця. Цяпер вы жывеце ў іхніх сялібах. <br>
<br>
<em><font color="#d00505">Дагматык.</font></em> Як нам не дзівіцца богачалавечаму мацярынству Твайму, Усячыстая? Ня ведаючы мужа, Ты, бязьвінная, нарадзіла ў целе без Айца Сына – народжанага спрадвеку без маці ад Айца, – які не пацярпеў ніякай зьмены ці разьдзяленьня, але поўнасьцю зьбярог прыкметы дзьвюх прыродаў. Дык малі Яго, Дзева Маці ўладарная, каб Ён збавіў душы тых, што верна вызнаюць Цябе Багародзіцай. <br>
<br>
<font color="#d00505"><strong>Вершапесьні</strong></font> <br>
<br>
Мучанікі Твае, Госпадзе, вераю ўмацаваныя, надзеяю падтрымваныя і зьяднаныя любоўю крыжа Твайго, мучыцеля ворага зьніштожылі і, атрымаўшы вянцы перамогі, з бесьцялеснымі анёламі моляцца за душы нашыя. <br>
<br>
Вялікая, Госпадзе, сіла крыжа Твайго! Пастаўлены на адным месцы, ён дзейнічае ва ўсім сьвеце, робячы рыбакоў апосталамі і паганаў мучанікамі, якія сёньня моляцца за душы нашыя. <br>
<br>
Прарокі, апосталы Хрыстовыя і мучанікі навучылі ўсіх славіць адзінасутную Тройцу і, прасьвятліўшы заблудныя ў мане народы, учынілі сыноў людзкіх суграмадзянамі анёлаў. <br>
<br>
<em><font color="#d00505">Багародзічны</font></em>. Найсьвяцейшая між жанчынаў Багародзіца, Дзева Маці! Малі Народжанага ад Цябе Ўладара і Бога, каб Ён як Чалавекалюбец збавіў нас. 