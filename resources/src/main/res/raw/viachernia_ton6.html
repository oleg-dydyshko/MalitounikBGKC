<!DOCTYPE HTML><strong><font color="#d00505">Тон 6 <br>
<br>
СУБОТА ЎВЕЧАРЫ <br>
<br>
На "Госпадзе, я клікаў Цябе...":</font></strong> <br>
<br>
Ты перамог пекла, Хрысьце Божа, узышоўшы на крыж, каб уваскрасіць з сабою тых, што сядзелі ў сьмяротнай цемры, і, сам свабодны ад сьмерці, ад Твайго сьвятла даеш усім жыцьцё. Усемагутны Збавіцелю, зьмілуйся над намі! <br>
<br>
Сёньня Хрыстос, уваскросшы, перамог сьмерць, як прадказаў, і дараваў радасьць сьвету ўсяму. Дзеля гэтага голасна пяём: "Крыніца жыцьця, Сьвятло недасяжнае, зьмілуйся над намі!" <br>
<br>
Дзе нам схавацца ад Цябе, Госпадзе, бо Ты ж прысутны ва ўсім стварэньні: у небе Ты жывеш; у пекле Ты перамог сьмерць; у глыбіні марской – і там рука Твая, Уладару. Да Цябе прыбягаем і, прыпадаючы, молімся: "Госпадзе, што ўваскрос з мёртвых, зьмілуйся над намі!" <br>
<br>
Крыжом Тваім, Хрысьце, хвалімся і ўваскрасеньне Тваё ў песьнях славім, бо Ты Бог наш, апроч Цябе іншага бога ня знаем. <br>
<br>
Слава сіле Тваёй, Госпадзе, бо Ты перамог таго, хто меў сьмерці ўладу, і абнавіў нас крыжом Тваім, даруючы жыцьцё і нятленнасьць. <br>
<br>
Заўжды бласлаўляем Госпада і славім уваскрасеньне Яго, бо Ён, пацярпеўшы на крыжы, сьмерцю сьмерць перамог. <br>
<br>
Пахаваньнем Тваім, Госпадзе, Ты зьнішчыў аковы пякельныя, разьбіўшы іх, і Тваім уваскрасеньнем з мёртвых Ты прасьвятліў увесь сусьвет. Госпадзе, слава Табе! <br>
<br>
<font color="#d00505"><em>Дагматык.</em></font> Хто Цябе не назаве шчасьліваю, Найсьвятая Дзева, хто ня будзе славіць, Чыстая, мацярынства Тваё? Адзінародны Сын, што спрадвеку зазьзяў ад Айца, ад Цябе, прыняўшы цела, у невыказны спосаб нарадзіўся. Праўдзівы Бог, Ён стаўся праўдзівым чалавекам дзеля нас, непадзельны на дзьве асобы, але ў дзьвюх нязьлітных прыродах пазнавальны. Малі Яго, Чыстая і Блаславёная, даць зьмілаваньне душам нашым. <br>
<br>
<strong><font color="#d00505">Вершапесьні</font></strong> <br>
<br>
Уваскрасеньню Твайму, Хрысьце Спасе, анёлы ў небе пяюць песьню хвалы: дай і нам тут на зямлі з чыстым сэрцам славіць Цябе. <br>
<br>
<font color="#d00505"><em>Верш</em></font>. Госпад пануе, Ён апрануўся ў красу. Апрануўся Госпад у сілу і падперазаўся. <br>
<br>
Разваліўшы пякельныя вароты і разьбіўшы медныя замкі, Ты, як усемагутны Бог, уваскрасіў з сабою род людзкі. Дзеля гэтага мы аднадушна ўсклікаем: "Госпадзе, што ўваскрос з мёртвых, слава Табе!" <br>
<br>
<font color="#d00505"><em>Верш</em></font>. Ён умацаваў сусьвет, што не зварухнецца. <br>
<br>
Каб узьняць нас з даўняй тленнасьці, Хрыстос даў сябе прыбіць да крыжа і пахаваць у магіле. Жанчыны-міраносіцы шукалі Яго са сьлязьмі і, плачучы, казалі: "Гора нам, Збавіцелю наш! Як гэта Ты пасяліўся ў магіле і, пасяліўшыся, як Ты быў украдзены; якім чынам быў забраны адсюль; якое месца скрывае Тваё жыцьцядайнае цела? Зьявіся нам, Уладару, як абяцаў!" Калі яны так плакалі, анёл адазваўся да іх: "Спыніце плач і ідзіце абвясьціць апосталам добрую вестку, што Госпад уваскрос!" <br>
<br>
<font color="#d00505"><em>Верш</em></font>. Дому Твайму належыцца сьвятасьць, Госпадзе, праз усе дні. <br>
<br>
Ты быў дабравольна прыбіты да крыжа, і паланіў пекла пахаваньнем Тваім, і як Бог уваскрос у славе на трэці дзень, даруючы сьвету бясконцае жыцьцё і багацьце Твайго зьмілаваньня. <br>
<br>
<font color="#d00505"><em>Багародзічны</em></font>. Творца і Збавіцель мой, Усячыстая, Госпад Ісус Хрыстос, выйшаўшы з Твайго ўлоньня, у мяне апрануўся і ад першага Адамавага праклёну вызваліў мяне. Дзеля гэтага Табе, Багародзіца, Маці Божая і Дзева, разам з анёламі нязмоўкна ўсклікаем: "Радуйся!". Радуйся, Уладарка, Заступніца, Абарона і Збаўленьне душаў нашых! <br>
<br>
<font color="#d00505"><strong>Адпушчальны трапар</strong> <br>
<br>
<em>Уваскросны.</em></font> Угледзеўшы анёлаў на магіле Тваёй, вартаўнікі амярцьвелі; і, стоячы ля магілы, Марыя шукала ўсячыстае цела Тваё. Ты паланіў пекла, застаўшыся някранутым ім, выйшаў сустрэць Дзеву, сьвету Жыцьцё. Госпадзе, што ўваскрос з мёртвых, слава Табе! <br>
<br>
<font color="#d00505"><strong>НЯДЗЕЛЯ ЎВЕЧАРЫ <br>
<br>
На "Госпадзе, я клікаў Цябе...":</strong></font> <br>
<br>
Дай мне, Збавіцелю, сьлёзы жалю і сэрца скрушлівае, каб абмыць нячыстасьць душы маёй, якую я апаганіў бясчынствамі: маю на абарону Маці Тваю і хоры анёлаў, якія моляцца за мяне, і Тваё чалавекалюбства. <br>
<br>
Ідзі, душа мая, і кайся ў многіх грахох, якія ты ўчыніла, і са сьлязьмі і стогнамі прасі хоры анёлаў, каб табе быў дадзены час для пакаяньня, і каб ты, як бясплодная смакоўніца, не была ўкінутая ў вечны агонь. <br>
<br>
Я не захаваў ніводнага з Тваіх запаветаў тут на зямлі, дык які дам адказ, калі зьяўлюся перад пасадам Тваім, Хрысьце мой, і які прысуд пачую за ўсё, што ўчыніў сьвядома і несьвядома? Дзеля гэтага клічу: "Малітвамі слугаў Тваіх збаў мяне, заблуднага". <br>
<br>
<font color="#d00505"><em>Багародзічны</em></font>. Ты, Багародзіца, што на голас арханёла зачала ва ўлоньні Слова, спрадвечнае з Айцом і Духам, ёсьць вышэйшая за ўсіх хэрувімаў і сэрафімаў, і за ўсе анельскія сілы. <br>
<br>
<strong><font color="#d00505">Вершапесьні</font></strong> <br>
<br>
У страшны дзень прыйсьця Твайго, Хрысьце, ня дай нам пачуць: "Ня ведаю вас", бо мы, Збавіцелю, усклалі ўсю надзею на Цябе, хоць і не захавалі запаветаў Тваіх дзеля нядбайства. Але Ты пашкадуй душы нашыя, молімся. <br>
<br>
Ня маю сьлёзаў пакаяньня, дзеля гэтага малю Цябе, Хрысьце Божа, перш чым прыйдзе канец, навярні мяне і дай мне жаль за грахі, каб мне выбавіцца ад мукаў. <br>
<br>
Мучанікі Твае, Госпадзе, ня выракліся Цябе і не адступілі ад запаветаў Тваіх. Малітвамі іх зьмілуйся над намі. <br>
<br>
<font color="#d00505"><em>Багародзічны</em></font>. З арханёлам усхвалім, верныя, Нябесны Хорам, і Браму зачыненую, кажучы: "Радуйся Ты, дзякуючы якой зьявіўся для нас Збаўца ўсіх Хрыстос Жыцьцядавец і Бог. Перамагай, Уладарка, рукою Тваёю мучыцёляў і ворагаў нашых, бо Ты, Усячыстая, надзея ўсіх хрысьціян". <br>
<br>
<strong><font color="#d00505">ПАНЯДЗЕЛАК УВЕЧАРЫ <br>
<br>
На "Госпадзе, я клікаў Цябе...":</font></strong> <br>
<br>
Хто не заплача, гледзячы на мяне? У няўстрыманасьці маёй я пераступіў запаветы Найвышэйшага і замест раю пасяліўся ў пекле, а пагоняю за асалодаю заслужыў на сьмерць і стаўся чужым для Божай славы і жыцьця. Але прымі мяне, які каюся, Госпадзе Чалавекалюбча, у вялікай міласэрнасьці Тваёй. <br>
<br>
Глянь, Госпадзе, на мой сум і боль: безьліч грахоў чыняць закалот у душы маёй і ўводзяць розум у недаўменьне. Пачуй мяне, зьняверанага і асуджанага і дай мне дух скрушлівы і пакорнае сэрца, крыніцу сьлёз і прабачэньне грахоў у вялікай міласэрнасьці Тваёй. <br>
<br>
Божа, які жадаеш збаўленьня ўсім людзям, глянь на мяне і выслухай малітву маю, і не адкінь маіх сьлёз: хто калі прыходзіць да Цябе з плачам і не бывае збаўлены, або хто, паклікаўшы Цябе шчыра, ня будзе выслуханы? Бо Ты, Уладару, гатовы памагчы ўсім, якія Цябе просяць, у бязьмежнай міласэрнасьці Тваёй. <br>
<br>
<font color="#d00505"><em>Багародзічны</em></font>. Пакажы, Усячыстая, мне, няшчаснаму, мора чалавекалюбства Твайго, бездань добрасардэчнасьці і веліч спагадлівасьці Тваёй, суцішы грахоўныя хістаньні і захавай душу і цела беззаганнымі, бо Ты ж нарадзіла Збавіцеля. <br>
<br>
<strong><font color="#d00505">Вершапесьні</font></strong> <br>
<br>
У страшны дзень прыйсьця Твайго, Хрысьце, ня дай нам пачуць: "Ня ведаю вас", бо мы, Збавіцелю, усклалі ўсю надзею на Цябе, хоць і не захавалі запаветаў Тваіх дзеля нядбайства. Але Ты пашкадуй душы нашыя, молімся. <br>
<br>
Ня маю сьлёзаў пакаяньня, дзеля гэтага малю Цябе, Хрысьце Божа, перш чым прыйдзе канец, навярні мяне і дай мне жаль за грахі, каб мне выбавіцца ад мукаў. <br>
<br>
Пакутныя мучанікі, нябесныя грамадзяне, перанесьлі незьлічоныя мукі і шмат пацярпелі на зямлі. Малітвамі іх, Госпадзе, усіх нас захавай. <br>
<br>
<em><font color="#d00505">Багародзічны</font></em>. Ніхто, што прыходзіць да Цябе, не адыходзіць пасаромлены, Найчыстая Дзева, але просіць ласкі і атрымлівае дары згодна з просьбаю. <br>
<br>
<strong><font color="#d00505">АЎТОРАК УВЕЧАРЫ <br>
<br>
На "Госпадзе, я клікаў Цябе...":</font></strong> <br>
<br>
Расьпяцьцем Тваім, даўгацярплівы Госпадзе, ты пахіснуў зямлю і ўмацаваў сэрцы верных; дзеля гэтага славім Цябе і з любоўю пакланяемся бязьмежнай сіле Тваёй. <br>
<br>
Калі Цябе, Хрысьце, білі па твары і аплёўвалі, Ты аплявушыў злога і лютага ворага і вярнуў Адама да першага стану, з якога ён быў абакрадзены грэшным позіркам. <br>
<br>
Сонца памеркла, зямля захісталася і камяні раскалоліся, калі ўбачылі Цябе, Збавіцелю, які прабачаеш грахі, павешаным няправедна на крыжы. <br>
<br>
Крыжа<em><font color="#d00505">Багародзічны</font></em>. Калі чыстая Дзева і Маці Твая, Збавіцелю, бачыла, як беззаконныя людзі прыбілі Цябе да крыжа несправядліва, душа Яе была параненая, як прадказаў некалі Сямён. <br>
<br>
<strong><font color="#d00505">Вершапесьні</font></strong> <br>
<br>
Крыж Твой, Госпадзе, ёсьць жыцьцё і заступніцтва для людзей Тваіх: спадзеючыся на яго, славім Цябе, расьпятага целам Бога нашага. Зьмілуйся над намі! <br>
<br>
Крыж Твой, Госпадзе, рай адчыніў роду людзкому, і мы, вызваленыя ад тленнасьці, славім Цябе, расьпятага целам Бога нашага. Зьмілуйся над намі. <br>
<br>
Пакутнікі Твае, Хрысьце, шматлікія мукі пацярпелі дзеля Цябе і, атрымаўшы ў небе вянец перамогі, моляцца за душы нашыя. <br>
<br>
<font color="#d00505"><em>КрыжаБагародзічны.</em></font> Калі беззаганная Багародзіца ўбачыла, як Жыцьцё наша вісіць на дрэве, Яна па-матчынаму заплакала і ўсклікнула: "Сыне і Божа мой, збаў тых, што з любоўю славяць Цябе!" <br>
<br>
<strong><font color="#d00505">СЕРАДА ЎВЕЧАРЫ <br>
<br>
На "Госпадзе, я клікаў Цябе...":</font></strong> <br>
<br>
Як слугі вялікіх тайніцаў і сьведкі Божыя, вы, багасловы і вучні Гасподнія, атрымалі ласку ацаленьняў і лечыце немачы людзей. <br>
<br>
Багавідцы апосталы Гасподнія, вы – надзейнае прыстанішча і ахова душаў нашых, і абарона ад лютых духаў. Дзеля гэтага вас заўжды славім. <br>
<br>
Ад усялякай загрозы, бесаўскіх нашэптаў, правінаў і лютай няволі выбаўляйце тых, што з вераю славяць вас, боскія блаславёныя апосталы. <br>
<br>
<font color="#d00505"><em>Багародзічны</em></font>. Люты вораг, поўны зайздрасьці, усё змагаецца супраць статку Твайго, Усячыстая, каб прыдбаць сабе спажыву; але Ты, Багародзіца, выбаў нас ад такой бяды. <br>
<br>
<strong><font color="#d00505">Вершапесьні</font></strong> <br>
<br>
Некалі Апосталы Твае, Госпадзе, даставалі сецямі да дна марскога, а цяпер вучэньнем дасягаюць вяршыні валадарства; раней яны ўмела дасьледвалі глыбіню, цяпер вераю спазналі недасьледную існасьць Тваю, і сьвету прапаведавалі Твайго спрадвечнага Сына. Малітвамі іх і ўсіх сьвятых зьмілуйся над намі! <br>
<br>
Калі бура кідала чаўном, у якім былі вучні Твае, Хрысьце, яны закрычалі: "Настаўнік, збаў нас, бо гінем!" А цяпер мы клічам: "Чалавекалюбны Збавіцелю наш, молімся, вызваль нас ад бедаў нашых". <br>
<br>
Крыж Твой, Госпадзе, стаўся для мучанікаў Тваіх зброяю непераможнаю, бо бачылі яны блізкую сьмерць, а прадбачылі будучае жыцьцё, і ўмацоўваліся надзеяю на Цябе. Малітвамі іх зьмілуйся над намі. <br>
<br>
<font color="#d00505"><em>Багародзічны</em></font>. Уздымаю вочы сэрца майго да Цябе, Уладарка, не пагардзі маімі пакорнымі ўздыханьнямі, калі Сын Твой судзіць будзе сьвет, але будзь мне покрывам і заступніцай. <br>
<br>
<strong><font color="#d00505">ЧАЦЬВЕР УВЕЧАРЫ <br>
<br>
На "Госпадзе, я клікаў Цябе...":</font></strong> <br>
<br>
Спакушаны дрэвам, праайцец быў асуджаны; але Хрыстос, расьпяты на дрэве, адмяніў ягоны прысуд; і калі той пакаяўся, узяў яго на плечы і пасадзіў поруч з сабою на пасадзе, разам з Айцом і Сьвятым Духам. <br>
<br>
Дай мне, Хрысьце мой, волю пакаяцца, і зрабі, каб я заўжды ў думках і сэрцы меў Твае пачэсныя мукі, якія Ты перанёс дзеля нас і якімі мяне прасьвятліў; жадаю стаяць, плачучы, ля крыжа Твайго і ўзірацца на Цябе, ахвярнае Ягнё. <br>
<br>
Зямля спалохалася, небасхіл памерк, убачыўшы Бога, зьняважанага слугою. Закрывае на дрэве вочы Той, хто пагрозьлівым словам разбурае горы, і адным позіркам сушыць бездані; і Той, хто далоньню абдымае ўсё жывое, стаецца мёртвы і бяздушны целам. <br>
<br>
<font color="#d00505"><em>КрыжаБагародзічны.</em></font> Убачыўшы на крыжы народжанае ад Цябе Ягнё, Ты, Багародзіца чыстая, са сьлязьмі ўсклікнула: "Гора мне, любае Дзіця маё! Некалі я бяз болю нарадзіла Цябе, а цяпер нясьцерпны боль працаў сэрца маё, і не магу глядзець на Цябе расьпятага, Хрысьце, Сыне мой шматміласэрны". <br>
<br>
<strong><font color="#d00505">Вершапесьні</font></strong> <br>
<br>
Крыж Твой, Госпадзе, ёсьць жыцьцё і заступніцтва для людзей Тваіх: спадзеючыся на яго, славім Цябе, расьпятага целам Бога нашага. Зьмілуйся над намі! <br>
<br>
Крыж Твой, Госпадзе, рай адчыніў роду людзкому, і мы, вызваленыя ад тленнасьці, славім Цябе, расьпятага целам Бога нашага. Зьмілуйся над намі. <br>
<br>
Мучанікі Твае, Госпадзе, ня выракліся Цябе і не адступілі ад запаветаў Тваіх. Малітвамі іх зьмілуйся над намі! <br>
<br>
<font color="#d00505"><em>КрыжаБагародзічны.</em></font> Калі Маці Твая, Хрысьце, убачыла, як Цябе расьпінаюць на крыжы, Яна ўсклікнула: "Што гэта за страшную тайну бачу я, Сыне мой? Як гэта, Ты, што даеш жыцьцё, паміраеш, павешаны на дрэве?" <br>
<br>
<strong><font color="#d00505">ПЯТНІЦА ЎВЕЧАРЫ <br>
<br>
На "Госпадзе, я клікаў Цябе...":</font></strong> <br>
<br>
Пераймаючы Хрыстовыя цярпеньні, хоры мучанікаў адважна выйшлі на вялікія подзьвігі, прапаведуючы Бога перад нязбожнымі мучыцелямі і беззаконнымі ўладарамі, і шмат пацярпелі ў надзеі нябеснага шчасьця. Сёньня яны радуюцца з анёламі, прабываючы разам з Госпадам. <br>
<br>
Сьвятыя пастыры, вы прыпадобніліся першаму Пастыру Хрысту, зьбераглі непарушным боскі скарб праўдзівай веры, прагналі лютых ваўкоў і прывялі верны статак у нябесную загарадзь, дзе самі цяпер прабываеце. Памятайце пра тых, хто з любоўю славіць вас і, цешачыся вялікім даверам у Хрыста, маліце Яго за збаўленьне душаў нашых. <br>
<br>
Пажыўшы праведна, вы, сьвятыя і блаславёныя айцы, перамаглі нячыстых духаў, адважна перанесьлі душэўныя мучэньні і патушылі жар пажаданьняў. Сёньня вы прабываеце ў радасьці разам з анёламі, да якіх вы, калі былі яшчэ ў целе, прыпадобніліся сваім жыцьцём. Разам з імі маліце добрага Бога, каб ня даў упасьці тым, што шануюць вас. <br>
<br>
<font color="#d00505"><em>Дагматык.</em></font> Хто Цябе не назаве шчасьліваю, Найсьвятая Дзева, хто ня будзе славіць, Чыстая, мацярынства Тваё? Адзінародны Сын, што спрадвеку зазьзяў ад Айца, ад Цябе, прыняўшы цела, у невыказны спосаб нарадзіўся. Праўдзівы Бог, Ён стаўся праўдзівым чалавекам дзеля нас, непадзельны на дзьве асобы, але ў дзьвюх нязьлітных прыродах пазнавальны. Малі Яго, Чыстая і Блаславёная, даць зьмілаваньне душам нашым. <br>
<br>
<strong><font color="#d00505">Вершапесьні</font></strong> <br>
<br>
Пакутнікі Твае, Хрысьце, шмат пацярпелі і, атрымаўшы ў небе вянкі перамогі, моляцца за душы нашы. <br>
<br>
Мучанікі Твае, Госпадзе, ня выракліся Цябе і не адступілі ад запаветаў Тваіх. Малітвамі іх зьмілуйся над намі. <br>
<br>
Пакутныя мучанікі, нябесныя грамадзяне, перанесьлі незьлічоныя мукі і шмат пацярпелі на зямлі. Малітвамі іх, Госпадзе, усіх нас захавай. <br>
<br>
<font color="#d00505"><em>Багародзічны</em></font>. Малітвамі, Госпадзе, Маці Тваёй, мучанікаў Тваіх і апосталаў, прарокаў і сьвятаначальнікаў, посьнікаў і праведных супакой душы заснуўшых слугаў Тваіх.
