<!DOCTYPE HTML><strong><font color="#d00505">Тон 7 <br>
<br>
СУБОТА ЎВЕЧАРЫ <br>
<br>
На "Госпадзе, я клікаў Цябе...":</font></strong> <br>
<br>
Прыйдзіце, будзем радавацца ў Госпадзе, які зьнішчыў сьмерці дзяржаву і прасьвятліў род людзкі. Разам з анёламі ўсклікнем: "Творца і Збавіцелю наш, слава Табе!" <br>
<br>
Ты, Збавіцелю, пацярпеў крыж і пахаваньне і, як Бог, сьмерцю сьмерць умярцьвіў. Дзеля гэтага пакланяемся Твайму трохдзённаму ўваскрасеньню. Госпадзе, слава Табе! <br>
<br>
Апосталы, убачыўшы ўваскрасеньне Творцы, дзіву даліся і разам з анёламі засьпявалі песьню хвалы: "Вось слава царкоўная, вось скарбніца валадарства!" Госпадзе, які пацярпеў за нас, слава Табе! <br>
<br>
Хоць беззаконныя людзі схапілі Цябе, Хрысьце, не саромлюся вызнаваць, што Ты – мой Бог; білі Цябе па плячох, і я не адракаюся; не хаваю і таго, што Ты быў прыбіты да крыжа. Уваскрасеньнем Тваім хвалюся, бо Твая сьмерць – для мяне жыцьцё. Усемагутны і чалавекалюбны Госпадзе, слава Табе! <br>
<br>
Спаўняючы Давідава прароцтва, Хрыстос адкрыў сваю веліч вучням Ягоным у Сыёне і явіў сябе роўным славаю з Айцом і Духам Сьвятым. Спрадвечны, як Слова бесьцялеснае, Ён у апошні час прыняў цела дзеля нас і, памёршы як чалавек, уваскрос у сіле як Чалавекалюбец. <br>
<br>
Ты зышоў да пекла, Хрысьце, як сам захацеў, і, як Бог і Ўладар, зьнішчыў сьмерць, уваскрос на трэці дзень і ўзьняў з сабою Адама; і той, вызвалены ад аковаў пякельных і ад тленнасьці, усклікнуў: "Слава ўваскрасеньню Твайму, адзіны Чалавекалюбча!" <br>
<br>
Ты быў пакладзены ў магілу, Госпадзе, быццам заснуўшы, і ўваскрос на трэці дзень у сіле і славе, і як усемагутны ўзьняў з сабою Адама ад сьмяротнай тленнасьці. <br>
<br>
<font color="#d00505"><em>Дагматык.</em></font> Ты, Багародзіца, сталася Маці ў надпрыродны спосаб, застаўшыся невыказна і невытлумачальна Дзеваю, і язык няздольны перадаць цуд мацярынства Твайго. Дзівоснае было зачацьце Тваё, Усячыстая, бо калі Бог хоча, адмяняецца прыродны лад. Дзеля гэтага мы ўсе горача просім Цябе як Маці Божую: "Маліся за збаўленьне душаў нашых". <br>
<br>
<strong><font color="#d00505">Вершапесьні</font></strong> <br>
<br>
Ты ўваскрос з магілы, Збаўца сьвету, і разам з целам Тваім уваскрасіў род людзкі. Госпадзе, слава Табе! <br>
<br>
<font color="#d00505"><em>Верш</em></font>. Госпад пануе, Ён апрануўся ў красу. Апрануўся Госпад у сілу і падперазаўся. <br>
<br>
Прыйдзіце, паклонімся Таму, хто ўваскрос з мёртвых і прасьвятліў усіх: сваім уваскрасеньнем на трэці дзень Ён вызваліў нас ад пякельных пакутаў і дараваў нам жыцьцё і багацьце зьмілаваньня. <br>
<br>
<font color="#d00505"><em>Верш</em></font>. Ён умацаваў сусьвет, што не зварухнецца. <br>
<br>
Зышоўшы да пекла, Ты, Хрысьце, сьмерць паланіў і, уваскросшы на трэці дзень, узьняў з сабою ўсіх нас. Славім Тваё магутнае ўваскрасеньне, Госпадзе Чалавекалюбча! <br>
<br>
<font color="#d00505"><em>Верш</em></font>. Дому Твайму належыцца сьвятасьць, Госпадзе, праз усе дні. <br>
<br>
Страшна было бачыць Цябе, Госпадзе, калі Ты ляжаў у магіле, быццам заснуўшы. Але на трэці дзень Ты ўваскрос у сіле і ўзьняў з сабою Адама, які ўсклікнуў радасна: "Слава ўваскрасеньню Твайму, Чалавекалюбча!" <br>
<br>
<font color="#d00505"><em>Багародзічны</em></font>. Пад Тваю апеку, Уладарка, уцякаем мы ўсе, зямныя, клічучы: "Багародзіца, надзея наша, выбаў нас ад незьлічоных правінаў і збаў душы нашыя!" <br>
<br>
<strong><font color="#d00505">Адпушчальныя трапары</font></strong> <br>
<br>
<font color="#d00505"><em>Уваскросны.</em></font> Ты зьнішчыў крыжам Тваім сьмерць, адкрыў разбойніку рай, міраносіцам плач на радасьць перамяніў і апосталам загадаў прапаведаваць, што Ты ўваскрос, Хрысьце Божа, даруючы сьвету багацьце Твайго зьмілаваньня. <br>
<br>
<font color="#d00505"><strong>НЯДЗЕЛЯ ЎВЕЧАРЫ <br>
<br>
На "Госпадзе, я клікаў Цябе...":</strong></font> <br>
<br>
Уздымі вочы, душа мая! Глянь на Божы провід і чалавекалюбства, як Ён, нахіліўшы неба, зышоў на зямлю, каб вырваць цябе з лютай няволі пажаданьняў тваіх і паставіць на камені веры. Дзіўны і страшны цуд! Слава Табе, які спустошыў сябе дзеля нас, Чалавекалюбча! <br>
<br>
Глянь, душа мая, на твае беззаконныя ўчынкі, і дзівіся, як гэта цябе зямля носіць? Як яна не расступіцца, каб праглынуць цябе, як дзікія зьвяры не разьдзяруць цябе; як гэта сонца не перастае сьвяціць табе? Устань, пакайся і ўсклікні Госпаду: "Зграшыла я, зграшыла. Зьмілуйся нада мною!" <br>
<br>
Спадзеючыся на Цябе, усемагутны Госпадзе, молім Цябе: "Выбаў нас ад усякіх бедаў, небясьпекі і цяжкасьцяў, каб нам правесьці ў супакоі жыцьцё наша і, пажыўшы ў чысьціні, знайсьці Цябе, Міласэрнага ўладара, прыхільным да нас у судны дзень". <br>
<br>
<font color="#d00505"><em>Багародзічны</em></font>. Разам з анёламі ўсхвалім Багародзіцу, якая нарадзіла Збаўцу сьвету, і пасьля родаў засталася Дзеваю; сынараджэньнем сваім Яна выбавіла сьвет ад спакусы і, будучы карміцелькай Вызваліцеля душаў нашых, дала нам спажыву жыцьця вечнага. <br>
<br>
<strong><font color="#d00505">Вершапесьні</font></strong> <br>
<br>
Як блудны сын, прыходжу да Цябе, добры Божа: прымі мяне, як аднаго з наймітаў Тваіх, Чалавекалюбча, і зьмілуйся нада мною. <br>
<br>
Быццам той, што трапіў у рукі разбойнікаў і быў паранены імі, так я ўпаў у грахі многія і пакалечыў душу маю. Да каго ўцяку, вінаваты? Хіба толькі да Цябе, добрасардэчнага Лекара душаў: вылі на мяне, Божа, веліч зьмілаваньня Твайго. <br>
<br>
Слава Табе, Хрысьце Божа, апосталаў хвала і радасьць мучанікаў, якія прапаведавалі адзінасутную Тройцу. <br>
<br>
<font color="#d00505"><em>Багародзічны</em></font>. Разам з анёлам усклікаем Табе, Дзева Маці: "Радуйся!", і завем Цябе Хорамам і Брамаю, Пасадам вогненным і Гарою нясечанаю, і незгаральным Кустом. <br>
<br>
<strong><font color="#d00505">ПАНЯДЗЕЛАК УВЕЧАРЫ <br>
<br>
На "Госпадзе, я клікаў Цябе...":</font></strong> <br>
<br>
Уладару і Божа ўсяшчодры, вядомымі Табе шляхамі дай, каб страх Твой пасяліўся ў сэрцы маім, каб я саромеўся ўчынкаў нячыстых і, палюбіўшы Цябе ад усёй душы, чыніў Тваю збавенную волю, бо Ты Бог наш, які сказаў: "Прасеце і атрымаеце". <br>
<br>
Я стаўся пацехаю для бесаў, сорамам для людзей, плачам для праведных і анёлаў і нечысьцю для паветра, зямлі і вады; апаганіўшы цела і забрудзіўшы душу і розум бязьлікімі злымі ўчынкамі, я стаўся ворагам Божым. Гора мне, Госпадзе, зграшыў я, зграшыў, але Ты прабач мне. <br>
<br>
Малюся Табе, пацярпі мяне, Уладару, і не сьсячы сякераю сьмерці, і ня выкінь у агонь, быццам няплоднае дрэва; але ў чалавекалюбстве Тваім, Збавіцелю мой Хрысьце, дай мне час прынесьці плод пакаяньня і абмыць усе мае правіны. <br>
<br>
<font color="#d00505"><em>Багародзічны</em></font>. Радуйся, Усячыстая, пачэсны Скарб дзявоцтва; радуйся, Боская краса; радуйся, Дзева, верных збаўленьне; радуйся, Уладарка; радуйся, Дзева Маці. <br>
<br>
<strong><font color="#d00505">Вершапесьні</font></strong> <br>
<br>
Як блудны сын прыходжу да Цябе, добры Божа: прымі мяне як аднаго з наймітаў Тваіх, Чалавекалюбча, і зьмілуйся нада мною. <br>
<br>
Быццам той, што трапіў у рукі разбойнікаў і быў паранены імі, так я ўпаў у шматлікія грахі і пакалечыў душу маю. Да каго ўцяку, вінаваты? Хіба толькі да Цябе, добрасардэчнага Лекара душаў: вылі на мяне, Божа, веліч зьмілаваньня Твайго. <br>
<br>
Сьвятыя мучанікі, што мужна змагаліся і атрымалі ўзнагароду, маліцеся Госпаду за збаўленьне душ нашых. <br>
<br>
<font color="#d00505"><em>Багародзічны</em></font>. Радуйся, Уладарка, хмара, што зьмяшчала духоўнае і невыказнае Сонца; радуйся, сьвечка ясная; радуйся, залаты ліхтар! Табою, Усячыстая, Эва выбавілася ад праклёну. Маючы сьмеласьць у добрасардэчнага Сына Твайго і Бога, не пераставай, як добрая Маці, маліцца за нас. <br>
<br>
<strong><font color="#d00505">АЎТОРАК УВЕЧАРЫ <br>
<br>
На "Госпадзе, я клікаў Цябе...":</font></strong> <br>
<br>
Дрэва выгнала мяне з раю, а цяпер, калі Ты, Хрысьце, быў расьпяты, дрэва зноў мяне да раю прывяло. <br>
<br>
Страшны цуд: як гэта Творца стаў перад стварэньнем, быў асуджаны і расьпяты на збаўленьне людзям? <br>
<br>
Крыжу Хрыстовы, радасьць анёлаў сьвятых, загуба для д'яблаў, збаў слуг тваіх. <br>
<br>
<font color="#d00505"><em>КрыжаБагародзічны.</em></font> Найсьвятая Ўладарка Дзева, Маці Хрыста, які ў міласэрнасьці сваёй даў сябе прыбіць да крыжа і выліў сьвету струмені жыцьця, малі Яго цяпер за збаўленьне душаў нашых: Ты нашая адзіная заступніца, сьцяна і прыстанішча; дзеля гэтага мы, верныя, прыбягаем пад апеку Тваю. <br>
<br>
<strong><font color="#d00505">Вершапесьні</font></strong> <br>
<br>
Спадзеючыся на крыж Твой, мы маем доступ да дрэва жыцьця. Госпадзе, слава Табе! <br>
<br>
Павешаны на крыжы, Ты, адзіны несьмяротны, зьнішчыў сеці д'ябальскія. Госпадзе, слава Табе! <br>
<br>
Мучанікі сьвятыя, вы ня дбалі пра дачаснае і сьмела прапаведавалі Хрыста на судах, і атрымалі ад Яго ўзнагароду за мукі. Маючы асаблівую ласку ў Бога ўсемагутнага, маліце Яго збавіць душы ўсіх нас, якія прыбягаем да вас. <br>
<br>
<font color="#d00505"><em>КрыжаБагародзічны.</em></font> Калі Ты ўбачыла Сына Твайго на крыжы, сэрца тваё, Усячыстая, было працятае болем. <br>
<br>
<strong><font color="#d00505">СЕРАДА ЎВЕЧАРЫ <br>
<br>
На "Госпадзе, я клікаў Цябе...":</font></strong> <br>
<br>
Слаўныя апосталы, вы, узараўшы плугам богапазнаньня ўсю зямлю, узрасьцілі мноства верных. <br>
<br>
Разьвейце зіму маіх пажаданьняў і прасьвятліце мяне чыстым лагодным сьвятлом, блаславёныя апосталы. <br>
<br>
Як вучні Слова, вы ад бяздумнасьці да пазнаньня Бога прывялі мноства народаў. <br>
<br>
<font color="#d00505"><em>Багародзічны</em></font>. Малітвы слугаў Тваіх, Усячыстая, занясі да Сына Твайго, каб Ён збавіў тых, каго стварыў. <br>
<br>
<strong><font color="#d00505">Вершапесьні</font></strong> <br>
<br>
Апосталы слаўныя, стаўпы царкоўныя, прапаведнікі праўды, ясныя сьветачы, агнём духоўным вы спалілі ўсякую ману і вераю прасьвятлілі род людзкі. Дзеля гэтага просім вас: "Маліце Бога і Збавіцеля нашага, каб Ён даў супакой сьвету і збавіў душы нашыя". <br>
<br>
Апосталы Хрыстовыя, працаўнікі Збавіцеля, узяўшы крыж, быццам плуг, вы ачысьцілі зьдзірванелую ідальскай маною зямлю і засеялі яе словам веры. Дзеля гэтага славім вас. <br>
<br>
Усяхвальныя мучанікі, авечкі духоўныя, Богу прыемныя ахвяры цэлапальныя: вас зямля не змагла схаваць, а неба прыняла вас, і вы сталіся спаўжыхарамі анёлаў; дык разам з імі маліце, просім вас, Збавіцеля і Бога нашага, даць сьвету супакой і збавіць душы нашыя. <br>
<br>
<font color="#d00505"><em>Багародзічны</em></font>. Усхвалім адзіную Маці Бога Слова, якая пасьля родаў засталася чыстаю Дзеваю, і ўсклікнем: "Слава Табе!" <br>
<br>
<strong><font color="#d00505">ЧАЦЬВЕР УВЕЧАРЫ <br>
<br>
На "Госпадзе, я клікаў Цябе...":</font></strong> <br>
<br>
Каб чалавека абагавіць, Ты, добры Хрысьце, стаўся чалавекам і быў укрыжаваны. Слава сіле Тваёй. <br>
<br>
Калі зборышча юдэйскае засудзіла Цябе на ўкрыжаваньне, зямля затрэслася і сонца схавала сьвятло сваё. <br>
<br>
Беззаконнае зборышча ўсклала цярновы вянок на Цябе, несьмяротны сьвяты Ўладару, які з коранем вырываеш церне граху. <br>
<br>
<font color="#d00505"><em>КрыжаБагародзічны.</em></font> "Я параненая мячом суму, бо бачу на крыжы Цябе, які на водах павесіў зямлю і расьцягнуў неба быццам шацёр; бачу Цябе расьцягнутага і павешанага, Любы мой, і жадала б лепш памерці сама. Зямля, ускалыхніся і задрыжы!" – Усячыстая клікала з плачам. <br>
<br>
<strong><font color="#d00505">Вершапесьні</font></strong> <br>
<br>
Спадзеючыся на крыж Твой, мы маем доступ да дрэва жыцьця. Госпадзе, слава Табе! <br>
<br>
Павешаны на крыжы, Ты, адзіны несьмяротны, зьнішчыў сеці д'ябальскія. Госпадзе, слава Табе! <br>
<br>
Слава Табе, Хрысьце Божа, апосталаў пахвала, радасьць мучанікаў, якія прапаведавалі Тройцу адзінасутную. <br>
<br>
<font color="#d00505"><em>КрыжаБагародзічны.</em></font> "Словы, пачутыя пры нараджэньні Тваім, Сыне мой, прынесьлі вялікую радасьць мне і надзею пацяшэньня сумным душам. Усё гэта перамянілася ў сум Тваім укрыжаваньнем: сэрца маё поўнае болю, гора прыгнятае мяне і я гатовая памерці". <br>
<br>
<strong><font color="#d00505">ПЯТНІЦА ЎВЕЧАРЫ <br>
<br>
На "Госпадзе, я клікаў Цябе...":</font></strong> <br>
<br>
Мучанікі разьвеялі цемру бязбожжа і паказалі ўсім людзям сьвятло богапазнаньня. <br>
<br>
Правымі вучэньнямі, быццам боскім зьзяньнем, вы асьвятляеце Царкву Гасподнюю, мудрыя пастыры. <br>
<br>
Пасяліўшыся ў непраходных пустынях, вы, айцы сьвятыя, разарвалі бесаўскія сеці. <br>
<br>
<font color="#d00505"><em>Дагматык.</em></font> Ты, Багародзіца, сталася Маці ў надпрыродны спосаб, застаўшыся невыказна і невытлумачальна Дзеваю, і язык няздольны перадаць цуд мацярынства Твайго. Дзівоснае было зачацьце Тваё, Усячыстая, бо калі Бог хоча, адмяняецца прыродны лад. Дзеля гэтага мы ўсе горача просім Цябе як Маці Божую: "Маліся за збаўленьне душаў нашых". <br>
<br>
<strong><font color="#d00505">Вершапесьні</font></strong> <br>
<br>
Мучанікі сьвятыя, вы ня дбалі пра дачаснае, сьмела прапаведавалі Хрыста на судах, і атрымалі ад Яго ўзнагароду за мукі. Маючы асаблівую ласку ў Бога ўсемагутнага, маліце Яго збавіць душы ўсіх нас, якія прыбягаем да вас. <br>
<br>
Усяхвальныя мучанікі, авечкі духоўныя, Богу прыемныя ахвяры цэлапальныя: вас зямля не змагла схаваць, а неба прыняла вас, і вы сталіся спаўжыхарамі анёлаў; дык разам з імі маліце, просім вас, Збавіцеля і Бога нашага, даць сьвету супакой і збавіць душы нашы. <br>
<br>
Мучанікі сьвятыя, што шмат пацярпелі і атрымалі вянец перамогі, маліцеся Госпаду за збаўленьне душ нашых. <br>
<br>
<font color="#d00505"><em>Багародзічны</em></font>. Даніла бачыў сьвятую Божую гару, і Ісая мудры прапаведаваў Цябе, Усячыстая, як Маці Божую, што зьмясьціла ў целе Бога, які стварыў Адама, і якога, бачачы ўцелаўлёным, хэрувімы тройчы сьвятымі галасамі славяць з трапятаньнем і моляць збавіць душы нашыя.
