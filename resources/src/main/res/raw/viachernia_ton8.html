<!DOCTYPE HTML><strong><font color="#d00505">Тон 8 <br>
<br>
СУБОТА ЎВЕЧАРЫ <br>
<br>
На "Госпадзе, я клікаў Цябе...":</font></strong> <br>
<br>
Вячэрнюю песьню і духоўную службу прыносім Табе, Хрысьце, бо Ты ў дабрыні Тваёй дараваў нам зьмілаваньне ўваскрасеньнем. <br>
<br>
Госпадзе, Госпадзе, не адкінь нас ад твару Твайго, але ў дабрыні Тваёй даруй нам зьмілаваньне ўваскрасеньнем. <br>
<br>
Радуйся, Сыёне сьвяты, маці ўсіх цэркваў, Божае жытло, бо ты першы атрымаў адпушчэньне грахоў уваскрасеньнем. <br>
<br>
Слова, народжанае спрадвеку ад Бога Айца, у апошні час прыняло цела ад Тое, што мужа ня знала, і, сьмерць пацярпеўшы на крыжы, выбавіла памёрлага раней чалавека ўваскрасеньнем сваім. <br>
<br>
Славім Тваё, Хрысьце, уваскрасеньне з мёртвых, якім Ты вызваліў Адамавы род ад пякельных мукаў і як Бог дараваў сьвету вечнае жыцьцё і багацьце Твайго зьмілаваньня. <br>
<br>
Слава Табе, Хрысьце Спасе, Сыне Божы адзінародны, што быў прыбіты да крыжа і ўваскрос на трэці дзень! <br>
<br>
Славім Цябе, Госпадзе, што дабравольна дзеля нас на крыжы пацярпеў, і пакланяемся Табе, усемагутны Спасе. Не адкінь нас ад Твару Твайго, але пачуй нас і збаў уваскрасеньнем Тваім, Чалавекалюбча! <br>
<br>
<font color="#d00505"><em>Дагматык.</em></font> Уладар нябесны дзеля любові да людзей на зямлі зьявіўся і з людзямі пажыў. Ён прыняў цела ад Чыстае Дзевы і, выйшаўшы з Ейнага ўлоньня, стаўся чалавекам. Ён Сын адзіны, двайны прыродаю, але не асобаю. Дзеля гэтага мы праўдзіва прапаведуем і вызнаем Хрыста Бога нашага як дасканалага Бога і дасканалага чалавека. Малі Яго, Дзева Маці, даць зьмілаваньне душам нашым. <br>
<br>
<strong><font color="#d00505">Вершапесьні</font></strong> <br>
<br>
Ты ўзышоў на крыж, Ісусе, зышоўшы з нябёсаў; Ты прыйшоў на сьмерць, Жыцьцё несьмяротнае. Для тых, што ў цемры, Ты стаўся праўдзівым сьвятлом; для тых, што ўпалі, Ты ўваскрасеньне і прасьвятленьне. Збавіцелю наш, слава Табе! <br>
<br>
<font color="#d00505"><em>Верш</em></font>. Госпад пануе, Ён апрануўся ў красу. Апрануўся Госпад у сілу і падперазаўся. <br>
<br>
Усхвалім у песьнях Хрыста, які ўваскрос з мёртвых. Прыняўшы душу і цела, Ён разлучыў іх падчас пакутаў. Ён зыйшоў сваёй пачэснай душой у пекла і паланіў яго, і ў магіле ня ўбачыла тленнасьці сьвятое цела Збаўцы душаў нашых. <br>
<br>
<font color="#d00505"><em>Верш</em></font>. Ён умацаваў сусьвет, што не зварухнецца. <br>
<br>
У псалмах і песьнях славім Тваё, Хрысьце, уваскрасеньне з мёртвых, якім Ты вызваліў нас ад пякельных мукаў і, як Бог, дараваў нам вечнае жыцьцё і багацьце Твайго зьмілаваньня. <br>
<br>
<font color="#d00505"><em>Верш</em></font>. Дому Твайму належыцца сьвятасьць, Госпадзе, праз усе дні. <br>
<br>
Уладару ўсіх недасяжны, Творча неба і зямлі, Ты, на крыжы пацярпеўшы, мяне ад мукаў вызваліў; пахаваны, Ты ўваскрос у славе і ўсемагутнай рукою Адама ўваскрасіў. Слава Твайму трохдзённаму ўваскрасеньню, якім Ты дараваў нам вечнае жыцьцё і ачышчэньне грахоў, адзіны Чалавекалюбча! <br>
<br>
<font color="#d00505"><em>Багародзічны</em></font>. Чыстая Дзева, што Бога ў целе невыказна зачала, Маці Бога ўсявышняга, прымі маленьні слуг Тваіх, Усячыстая, дай ачышчэньне ад правінаў і, выслухаўшы малітвы слугаў Тваіх, маліся за збаўленьне душаў нашых. <br>
<br>
<font color="#d00505"><strong>Адпушчальны трапар</strong> <br>
<br>
<em>Уваскросны.</em></font> Ты зышоў з вышыні, Міласэрны, пахаваньне прыняў трохдзённае, каб нас вызваліць ад цярпеньняў. Жыцьцё нашае і ўваскрасеньне, Госпадзе, слава Табе! <br>
<br>
<font color="#d00505"><strong>НЯДЗЕЛЯ ЎВЕЧАРЫ <br>
<br>
На "Госпадзе, я клікаў Цябе...":</strong></font> <br>
<br>
Ты, Госпадзе, прыйшоў на сьвет, каб паклікаць грэшнікаў і разбойнікаў, мытніка і блудніцу, і прыняць блуднага сына. Пакліч, Чалавекалюбча, і мяне, які зграшыў больш за іх і дасюль не раскаяўся. <br>
<br>
Ты, Госпадзе, што мытніка паставіў пастырам Царквы Тваёй, а з ранейшага перасьледвальніка ўчыніў ейнага абаронцу, малітвамі іх залічы мяне да ліку авечак Тваіх, каб я, нягодны, ня стаўся спажываю для ворага. <br>
<br>
Плач, лютая душа мая, перад канцом тваім і прыхіліся, няшчасная, да Бога. Уздыхай з глыбіні сэрца і кліч: "Зграшыла я супраць Цябе, Хрысьце, але Ты ў міласэрнасьці Тваёй не пагардзі мною, малю Цябе, і, навярнуўшы, зрабі мяне вартаю прабачэньня". <br>
<br>
<font color="#d00505"><em>Багародзічны</em></font>. Увесь час я, стварэньне, зьневажаю і гняўлю Творцу майго: дай мне, Дзева, паправу, каб з Тваёй дапамогаю я рабіў справы, прыемныя Богу і атрымаў збаўленьне і адпушчэньне грахоў. <br>
<br>
<strong><font color="#d00505">Вершапесьні</font></strong> <br>
<br>
Цябе, Уладара і Госпада, анёлы няспынна славяць, а я, як мытнік, прыходжу да Цябе і клічу: "Божа, ачысьці мяне, грэшнага". <br>
<br>
Душа мая, ты – несьмяротная, дык не пакрывайся хвалямі жыцьцёвых клопатаў, але ўстань і ўсклікні твайму Дабрачынцу: "Божа, ачысьці і збаў мяне!" <br>
<br>
Гасподнія мучанікі, вы кожнае месца асьвячаеце і ўсякую немач аздараўляеце, дык молім вас: "Маліцеся, каб вызваліцца ад варожых сецяў душам нашым". <br>
<br>
<font color="#d00505"><em>Багародзічны</em></font>. Радуйся, Хорам адухоўлены, Галубка духоўная! Радуйся, Горадзе Творцы Твайго! Радуйся, Прытулак бясьпечны верных і Ахова, Заступніца тых, што любяць Цябе, Збаўленьне і Вызваленьне! Радуйся, Мост, што ўсіх пераводзіць да неба. Радуйся, адухоўленая сьвятая Ўладарка! <br>
<br>
<strong><font color="#d00505">ПАНЯДЗЕЛАК УВЕЧАРЫ <br>
<br>
На "Госпадзе, я клікаў Цябе...":</font></strong> <br>
<br>
Ня маю сардэчнай скрухі, ні крыніцы сьлёзаў, ні шчырага жалю за грахі, ні плачу, што абмывае, ні пакоры. Не пераймаў я мытніка, ні блудніцы, ні блуднага сына: дык як я знайду прабачэньне маіх бязьлікіх грахоў? Але Ты, Хрысьце, ведамымі Табе шляхамі збаў мяне. <br>
<br>
Я адышоў далёка ад усіх боскіх прыказаньняў, ня дбаў пра сумленнасьць і змарнаваў жыцьцё маё, жывучы ў блудзе і беззаконьні. Але Ты, Хрысьце, у ласкавасьці Тваёй, зьмілуйся нада мною і збаў мяне. <br>
<br>
У гневе Тваім, Чалавекалюбча, не карай мяне – твор рук Тваёй дабрыні, – хоць я і аддаліўся ў маёй бяздумнасьці ад Цябе, які ласкава захацеў упадобніцца да мяне ў вялікай дабрасардэчнасьці Тваёй. Малітвамі Тваёй, Слова, Маці і заўсёды Дзевы зрабі мяне годным, Божа, навярнуцца да Цябе. <br>
<br>
<font color="#d00505"><em>Багародзічны</em></font>. З вераю прыбягаю пад Тваё покрыва, Багародзіца чыстая: ад напасьцяў, бедаў, благіх пажаданьняў і д'ябальскай злосьці збаў мяне. Ты, Уладарка – глыбіня міласэрнасьці і хадайніца збаўленьня, бо Ты нарадзіла Бога міласэрнага, адзінага шчодрага і дабрасардэчнага. <br>
<br>
<strong><font color="#d00505">Вершапесьні</font></strong> <br>
<br>
Цябе, Уладара і Госпада, анёлы няспынна славяць, а я, як мытнік, прыходжу да Цябе і клічу: "Божа, ачысьці мяне, грэшнага". <br>
<br>
Душа мая, ты – несьмяротная, дык не пакрывайся хвалямі жыцьцёвых клопатаў, але ўстань і ўсклікні твайму Дабрачынцу: "Божа, ачысьці і збаў мяне!" <br>
<br>
Мучанікі Гасподнія, просім вас, маліце Бога нашага і выпрасіце душам нашым багацьце дабротаў і ачышчэньне ад шматлікіх правінаў. <br>
<br>
<font color="#d00505"><em>Багародзічны</em></font>. Радуйся, сусьветная пахвала; радуйся, сьвятыня Гасподняя; радуйся, гара ацененая; радуйся, усіх прыстанішча; радуйся, залаты ліхтар; радуйся, пачэсная слава верных; радуйся, Марыя, Маці Хрыста Бога; радуйся, раю; радуйся Боскі стол і залаты посуд; радуйся, надзея ўсіх. <br>
<br>
<strong><font color="#d00505">АЎТОРАК УВЕЧАРЫ <br>
<br>
На "Госпадзе, я клікаў Цябе...":</font></strong> <br>
<br>
Калі Цябе ўкрыжавалі, прабіўшы рукі і ногі і пракалоўшы бок, Ты, Усядобры, выліў мне струмені боскага збаўленьня – кроў і ваду, – каб абмыць мой бруд і брыдоту. Слава, Шчодры, дабрыні Тваёй! <br>
<br>
Ты, Уладару, быў замучаны, каб дараваць бясстраснасьць усім, што пакланяюцца Тваім пакутам, дабравольнай ахвяры, кап'ю, цьвікам і трысьціне, якія Ты, Госпадзе, з сваёй волі выцярпеў, каб імі прыдбаць мне несьмяротнасьць. <br>
<br>
Беззаганная авечка, калі ўбачыла на дрэве дабравольна паднесенае Ягнё, з плачам жалобна клікала: "Гора мне, любы Сыне! Што ўчыніла Табе нязбожнае зборышча, хочучы асіраціць мяне, Мілы мой?" <br>
<br>
<font color="#d00505"><em>КрыжаБагародзічны.</em></font> Калі Чыстая Дзева ўбачыла, як вялі Цябе, быццам ягнё, на ахвяру, Яна пайшла за Табою, Слова, і са сьлязьмі клікала: "Куды сьпяшаешся, Сыне мой? Іду з Табою, наймілейшы, бо не магу быць без Цябе, Ісусе мой міласэрны". <br>
<br>
<strong><font color="#d00505">Вершапесьні</font></strong> <br>
<br>
Узьнесены на крыжы, Ты, Хрысьце Божа, збавіў род людзкі: славім цярпеньні Твае. <br>
<br>
Ты, Хрысьце Божа, быў прыбіты да крыжа і адчыніў нам дзьверы райскія: славім боства Тваё. <br>
<br>
Мучанікі Твае, Госпадзе, забыліся пра жыцьцёвыя клопаты, не зважалі на мукі дзеля будучага жыцьця і, стаўшыся яго спадкаемцамі, радуюцца разам з анёламі. Малітвамі іх дай людзям Тваім веліч зьмілаваньня. <br>
<br>
<font color="#d00505"><em>КрыжаБагародзічны.</em></font> Калі сонца ўбачыла, як Ты, Сонца праведнасьці, Госпадзе, вісіш на крыжы, яно схавала промні свае, месяц сьвятло на цемру перамяніў, і боль працяў сэрца Маці Тваёй. <br>
<br>
<strong><font color="#d00505">СЕРАДА ЎВЕЧАРЫ <br>
<br>
На "Госпадзе, я клікаў Цябе...":</font></strong> <br>
<br>
Ты, Госпадзе, прасьвятліў апосталаў зьзяньнем Суцяшальніка і сьвятлом мудрасьці Тваёй, і паставіў іх сьветачамі для ўмацаваньня веры ўсіх; дзеля гэтага пакланяемся невыказнаму чалавекалюбству Твайму. <br>
<br>
Ты, Госпадзе, малітвамі апосталаў захаваў бясьпечным ад варожых спакусаў статак Твой, які Ты выкупіў пачэснай крывёю сваёю з няволі д'ябальскай у дабрыні Тваёй і чалавекалюбстве. <br>
<br>
Вы зьявіліся на скляпеньні царкоўным быццам самацьветы, што сьвецяць на ўвесь сьвет зьзяньнем богапазнаньня, боскія апосталы. Цяпер вы стаіце перад пасадам Тройцы і моліцеся за душы нашыя. <br>
<br>
<font color="#d00505"><em>Багародзічны</em></font>. Глянь на ўздыханьні майго скрушлівага сэрца, Боганявеста; прымі, Чыстая Дзева Марыя, рук маіх уздыманьне, і ў чалавекалюбстве Тваім не адкінь мяне, Беззаганная, каб мне славіць і ўзьвялічваць Цябе, якая ўзьвялічыла род наш. <br>
<br>
<strong><font color="#d00505">Вершапесьні</font></strong> <br>
<br>
Апосталы на зямлі сардэчна палюбілі Цябе, Госпадзе, за нішто палічылі ўсё іншае, каб толькі з Табою быць, і за Цябе целы свае аддалі на мукі; цяпер, будучы праслаўленымі, яны моляцца за душы нашыя. <br>
<br>
Ты, Госпадзе, узьвялічыў на зямлі памяць апосталаў; дзеля гэтага мы ўсе, зышоўшыся разам, славім Цябе, бо Ты малітвамі іх даеш нам збаўленьне і даруеш усяму сьвету веліч зьмілаваньня. <br>
<br>
Калі ёсьць якая дабрадзейнасьць і пахвала, дык належыць яна сьвятым: яны схілілі шыі свае пад меч дзеля Цябе, які нахіліў неба і зышоў да нас; кроў пралілі сваю дзеля Цябе, які спустошыў сябе дзеля нас, прыняўшы выгляд слугі; упакорыліся аж да сьмерці, прыпадабняючыся ўбоству Твайму. Малітвамі іх, у мностве міласэрнасьці Тваёй, зьмілуйся над намі. <br>
<br>
<font color="#d00505"><em>Багародзічны</em></font>. Пад Тваю апеку прыбвягаю, усесьвятая Багародзіца Дзева, і прашу збаўленьня, бо ведаю, што Ты, Чыстая, можаш дапамагчы мне. <br>
<br>
<strong><font color="#d00505">ЧАЦЬВЕР УВЕЧАРЫ <br>
<br>
На "Госпадзе, я клікаў Цябе...":</font></strong> <br>
<br>
Слаўны цуд! Жыцьцядайнае дрэва – крыж сьвяты, – узносіцца сёньня на вышыню. Славяць яго ўсе канцы зямлі і ў страху дрыжаць дэманы. Які вялікі дар быў дадзены людзям! Збаў ім душы нашыя, Хрысьце, адзіны Дабрасардэчны. <br>
<br>
Слаўны цуд! Быццам поўная жыцьця вінаградная гронка, сёньня бачна ўзносіцца над зямлёю крыж, што насіў на сабе Ўсявышняга: мы ўсе ім да Бога прыцягваемся, і сьмерць да канца перамагаецца. О пачэснае дрэва! Праз цябе мы атрымалі райскі плод несьмяротнасьці – Хрыста. <br>
<br>
Вялікая любоў Твая да нас, добры Ісусе! Ты ўпакорыў сябе, стаўся чалавекам, і дабравольна пацярпеў на крыжы ганебную сьмерць за нягодных слугаў Тваіх. Які годны Бога дар Табе прынясем? Хіба што з удзячнасьцю будзем верна славіць Цябе. <br>
<br>
<font color="#d00505"><em>КрыжаБагародзічны.</em></font> Бачачы, як Ты, Ісусе, быў прыбіты да крыжа і дабравольна прыняў мукі, Дзева і Маці Твая, Уладару, усклікнула з плачам: "Гора мне, Дзіця маё любае! Як гэта церпіш несправядлівыя мукі Ты, што аздараўляеш людзкія немачы і ад тленнасьці збаўляеш усіх у міласэрнасьці Тваёй?" <br>
<br>
<strong><font color="#d00505">Вершапесьні</font></strong> <br>
<br>
Узьнесены на крыжы, Ты, Хрысьце Божа, збавіў род людзкі. Славім цярпеньні Твае. <br>
<br>
Ты, Хрысьце Божа, быў прыбіты да крыжа і адчыніў нам дзьверы райскія. Славім боства Тваё. <br>
<br>
Мучанікі Гасподнія, вы кожнае месца асьвячаеце і ўсялякую немач аздараўляеце. Дык просім вас, маліцеся, каб ад варожых сецяў вызваліцца душам нашым. <br>
<br>
<font color="#d00505"><em>КрыжаБагародзічны.</em></font> Сонца, убачыўшы, як Ты, Сонца праведнасьці, Госпадзе, вісіш на крыжы, схавала промні свае, месяц сьвятло на цемру перамяніў, і боль працяў сэрца Маці Тваёй. <br>
<br>
<strong><font color="#d00505">ПЯТНІЦА ЎВЕЧАРЫ <br>
<br>
На "Госпадзе, я клікаў Цябе...":</font></strong> <br>
<br>
Стрэлы ворага раняць няспынна мяне, няшчаснага, і ня ведаю, што рабіць. Вы ж, мужна пацярпеўшы, зьнішчылі ягоныя стрэлы, і струменямі крыві вашай прасьвятляеце ўсё стварэньне. Дык аздаравіце, боскія мучанікі, і мяне, немачнага, бо маеце, блаславёныя, давер у Госпада. <br>
<br>
Калі падумаю пра страшны час выпрабаваньня майго Табою, Судзьдзёй усіх і Госпадам, поўнюся страхам, плачу жаласна і сумую, згадваючы веліч маёй нягоднасьці. Але Ты, Чалавекалюбча, у добрасардэчнасьці Тваёй вызваль мяне ад мукі малітвамі мучанікаў Тваіх. <br>
<br>
Боскія мучанікі, маліцеся Богу за тых, што з вераю шануюць вашую сьвятую памяць, каб вызваліцца ім ад спакусы і атрымаць нябеснае жыльлё – якое прыгатаваў адзіны Дабрачынца і доўгацярплівы Чалавекалюбец, – дзе хоры патрыярхаў заўжды ў радасьці прабываюць. <br>
<br>
<font color="#d00505"><em>Дагматык.</em></font> Уладар нябесны дзеля любові да людзей на зямлі зьявіўся і з людзямі пажыў. Ён прыняў цела ад Чыстае Дзевы і, выйшаўшы з Ейнага ўлоньня, стаўся чалавекам. Ён Сын адзіны, двайны прыродаю, але не асобаю. Дзеля гэтага мы праўдзіва прапаведуем і вызнаем Хрыста Бога нашага як дасканалага Бога і дасканалага чалавека. Малі Яго, Дзева Маці, даць зьмілаваньне душам нашым. <br>
<br>
<strong><font color="#d00505">Вершапесьні</font></strong> <br>
<br>
Мучанікі Твае, Госпадзе, забыўшыся пра ўсё дачаснае, не зважалі на мукі дзеля будучага жыцьця, якое атрымалі ў спадчыне, і цяпер прабываюць у радасьці разам з анёламі. Малітвамі іх дай людзям Тваім веліч зьмілаваньня Твайго. <br>
<br>
Мучанікі Гасподнія, просім вас, маліце Бога нашага і выпрасіце душам нашым багацьце дабротаў і ачышчэньне ад шматлікіх правінаў. <br>
<br>
Мучанікі Хрыстовыя непераможныя, вы зьнішчылі ману сілаю крыжа і атрымалі ласку вечнага жыцьця. Не спалохаўшыся пагрозаў мучыцеляў, у цярпеньнях вы цешыліся, а цяпер кроў вашая сталася аздараўленьнем для душаў нашых. Маліцеся каб душам нашым атрымаць збаўленьне. <br>
<br>
<font color="#d00505"><em>Багародзічны</em></font>. Прымі, Уладарка, маленьні слугаў Тваіх і вызваль нас ад усякай бяды і суму. 
