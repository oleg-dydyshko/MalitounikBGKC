<!DOCTYPE HTML><strong><font color="#d00505">ВЯЧЭРНЯ Ў ВЯЛІКІМ ПОСЬЦЕ</font></strong> <br>
<br>
<em><font color="#d00505">Сьвятар, апрануўшы эпітрахіль і стаўшы перад райскімі дзьвярыма, пачынае:</font></em> <br>
<br>
<strong><font color="#d00505">Сьвятар:</font></strong> Блаславёны Бог наш спрадвеку, цяпер і заўсёды, і на вякі вякоў. <br>
<br>
<font color="#d00505"><strong>Чытальнік:</strong></font> Амін. Слава Табе, Божа наш, слава Табе. <br>
<br>
Уладару нябесны, Суцяшальніку, Духу праўды, Ты ўсюды прысутны і ўсё напаўняеш, Скарбніца дабра і жыцьця Падаўча, прыйдзі і пасяліся ў нас, і ачысьці нас ад усяго благога, і збаў, Добры, душы нашы. <br>
<br>
<font color="#d00505"><em>На трысьвятым усе робяць тры малыя паклоны. Той, хто робіць малы паклон, перахрысьціўшыся, схіляецца рукой да зямлі або прынамсі ніжэй каленяў. <br>
<br>
У нядзелю ўвечары паклоны пачынаюцца пасьля малітвы ўслаўленьня.</em></font> <br>
<br>
Сьвяты Божа, Сьвяты Моцны, Сьвяты Несьмяротны, зжалься над намі. <font color="#d00505"><em>(Тройчы)</em></font> <br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
Усесьвятая Тройца, зжалься над намі: Госпадзе, ачысьці грахі нашы; Уладару, даруй бясчынствы нашы; Сьвяты, наведай і аздараві немачы нашы дзеля Твайго імя. <br>
<br>
Госпадзе, зьмілуйся. <font color="#d00505"><em>(Тройчы)</em></font> <br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
Ойча наш, каторы ёсьць у небе, сьвяціся імя Тваё, прыйдзі валадарства Тваё, будзь воля Твая як у небе, так і на зямлі. Хлеба нашага штодзённага дай нам сёньня, і адпусьці нам грахі нашы, як і мы адпускаем вінаватым нашым; і ня ўводзь нас у спакусу, але збаў нас ад злога. <br>
<br>
<strong><font color="#d00505">Сьвятар:</font></strong> Бо Тваё валадарства і сіла, і слава, Айца, і Сына, і Сьвятога Духа, цяпер і заўсёды, і на вякі вякоў. <br>
<br>
<strong><font color="#d00505">Чытальнік:</font></strong> Амін. Госпадзе, зьмілуйся. <em><font color="#d00505">(12 разоў)</font></em>. <br>
<br>
Прыйдзіце, паклонімся Ўладару нашаму Богу. <em><font color="#d00505">(Кожны раз - малы паклон)</font></em> <br>
<br>
Прыйдзіце, паклонімся і прыпадзем да Хрыста, Уладара нашага і Бога. <br>
<br>
Прыйдзіце, паклонімся і прыпадзем да самога Хрыста, Уладара і Бога нашага. <br>
<br>
<em><font color="#d00505">Пасьля гэтага чытальнік пачынае чытаць уступны псалом 103. Падчас чытаньня сьвятар моліцца сьвяцільныя малітвы (гл. пасьля псалма).</font></em> <br>
<br>
<strong><font color="#d00505">Псалом 103</font></strong> <br>
<br>
Блаславі, душа мая, Госпада: <font color="#d00505"><strong>*</strong></font> Госпадзе, Божа мой, Ты вялікі наўзьдзіў! <br>
<br>
Ты апрануўся ў хвалу і веліч, <strong><font color="#d00505">*</font></strong> ахутаўся сьвятлом, быццам плашчом, <br>
<br>
расьцягнуў неба, быццам шацёр, <strong><font color="#d00505">*</font></strong> высокія харомы cвае пакрываеш водамі, <br>
<br>
робіш хмары калясьніцаю сабе, <strong><font color="#d00505">*</font></strong> ходзіш на крылах ветру. <br>
<br>
Ты робіш вятры пасланцамі сваімі <font color="#d00505"><strong>*</strong></font> і слугамі сваімі – полымя агню. <br>
<br>
Ты ўмацаваў зямлю на асновах яе: <strong><font color="#d00505">*</font></strong> не пахісьнецца павек вякоў. <br>
<br>
Бездань, быццам вопратка, покрыва яе. <strong><font color="#d00505">*</font></strong> Воды над гарамі стануць: <br>
<br>
ад пагрозы Тваёй яны назад пададуцца, <strong><font color="#d00505">*</font></strong> ад грому голасу Твайго задрыжаць. <br>
<br>
Узыходзяць яны на горы і зыходзяць у даліны, <strong><font color="#d00505">*</font></strong> у месцы, якія Ты ім назначыў; <br>
<br>
Ты ўстанавіў межы, якіх ім не перайсьці <strong><font color="#d00505">*</font></strong> і не вярнуцца, каб пакрыць зямлю. <br>
<br>
Пасылаеш крыніцы ў яры: <font color="#d00505"><strong>*</strong></font> пацякуць воды між гораў; <br>
<br>
будуць піць з іх усе зьвяры палявыя, <strong><font color="#d00505">*</font></strong> аслы дзікія смагу сваю гасіць будуць. <br>
<br>
Каля іх птушкі нябесныя будуць мець гнёзды свае: <strong><font color="#d00505">*</font></strong> між скалаў будзе чутны сьпеў іх. <br>
<br>
З высокіх харомаў Тваіх навадняеш горы: <font color="#d00505"><strong>*</strong></font> зямля напоўніцца плодам твораў Тваіх. <br>
<br>
Ты вырошчваеш траву для жывёлы, <font color="#d00505"><strong>*</strong></font> зельле на пажытак чалавеку, каб вырасьціць хлеб з зямлі, <br>
<br>
і віно, што весяліць сэрца чалавека; <font color="#d00505"><strong>*</strong></font> каб твар яго зьзяў ад алею, а хлеб хай сэрца чалавека ўмацоўвае. <br>
<br>
Насыцяцца дрэвы нізінныя <strong><font color="#d00505">*</font></strong> – кедры лібанскія, што Ты іх насадзіў. <br>
<br>
Там птушкі будуць мець гнёзды свае, <strong><font color="#d00505">*</font></strong> бусьлінае жыльлё ўзвысіцца над імі. <br>
<br>
Горы высокія для дзікіх козаў, <strong><font color="#d00505">*</font></strong> шчыліны скалаў – сховішча для грызуноў. <br>
<br>
Ты стварыў месяц, каб паказваў поры; <strong><font color="#d00505">*</font></strong> сонца ведае час захаду свайго. <br>
<br>
Ты навёў цемру, і настала ноч, <font color="#d00505"><strong>*</strong></font> падчас якое выходзяць усе зьвяры лясныя. <br>
<br>
Львяняты рыкаюць, шукаючы здабычы, <strong><font color="#d00505">*</font></strong> просячы ў Бога спажывы сабе. <br>
<br>
Узыдзе сонца, і яны зьбяруцца <font color="#d00505"><strong>*</strong></font> і лягуць у логавах сваіх. <br>
<br>
Выйдзе чалавек да справаў сваіх <font color="#d00505"><strong>*</strong></font> і да работы сваёй да вечара. <br>
<br>
Якія велічныя творы Твае, Госпадзе, Ты ўсё мудра стварыў! <strong><font color="#d00505">*</font></strong> Зямля поўная стварэньняў Тваіх. <br>
<br>
Вось мора вялікае і прасторнае: <font color="#d00505"><strong>*</strong></font> у ім безьліч стварэньняў, зьвяроў вялікіх і малых. <br>
<br>
Караблі плаваюць там і вуж гэты, <strong><font color="#d00505">*</font></strong> якога Ты стварыў на пацеху сабе. <br>
<br>
Усе яны чакаюць Цябе, <strong><font color="#d00505">*</font></strong> каб Ты даў ім спажыву ў свой час. <br>
<br>
Ты ім дасі, і яны падбяруць; <strong><font color="#d00505">*</font></strong> расчыніш руку Тваю, і ўсе напоўняцца дабром. <br>
<br>
Калі ж Ты адвернеш твар Твой ад іх, яны ўстрывожацца; <strong><font color="#d00505">*</font></strong> адымеш дух ад іх, і яны згібеюць, і ў пыл зноў вернуцца. <br>
<br>
Пашлеш дух Твой, і яны ажывуць, <font color="#d00505"><strong>*</strong></font> і Ты абновіш твар зямлі. <br>
<br>
Няхай слава Гасподняя трывае давеку, <font color="#d00505"><strong>*</strong></font> хай Госпад цешыцца з твораў сваіх. <br>
<br>
Ён гляне на зямлю, і змушае яе трымцець, <strong><font color="#d00505">*</font></strong> дакранецца да гораў, і яны задымяць. <br>
<br>
Праз усё жыцьцё маё буду сьпяваць Госпаду, <strong><font color="#d00505">*</font></strong> буду пяяць Богу майму, пакуль жыву. <br>
<br>
Хай даспадобы будуць Яму разважаньні мае, <strong><font color="#d00505">*</font></strong> а я буду радавацца ў Госпадзе. <br>
<br>
Няхай счэзнуць грэшнікі з зямлі <font color="#d00505"><strong>*</strong></font> і няхай ня будзе больш нягоднікаў. <br>
<br>
Блаславі, душа мая, Госпада! <br>
<br>
Сонца ведае час захаду свайго. <font color="#d00505"><strong>*</strong></font> Ты навёў цемру, і настала ноч. <br>
<br>
Якія велічныя творы Твае, Госпадзе, <font color="#d00505"><strong>*</strong></font> Ты ўсё мудра стварыў! <br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
Алілуя, алілуя, алілуя: слава Табе, Божа. <em><font color="#d00505">(Тройчы з малымі паклонамі).</font></em> <br>
<br>
		<strong><font color="#d00505">Сьвяцільныя малітвы</font></strong> <br>
<br>
<em><font color="#d00505">Падчас чытаньня 103 псалму сьвятар, стоячы з непакрытай галавой перад райскімі дзьвярыма, ціха моліцца сьвяцільныя малітвы.</font></em> <br>
<br>
<strong><font color="#d00505">1.</font></strong> Госпадзе спагадлівы і міласьцівы, доўгацярплівы і шматміласьцівы, выслухай малітву нашую і пачуй голас маленьня нашага, дай нам знак спагады Тваёй, накіруй нас на шлях Твой, каб нам хадзіць у праўдзе Тваёй; напоўні радасьцю сэрцы нашыя, каб нам стаяць пабожна і з пакорлівасьцю перад імем Тваім сьвятым, бо Ты – вялікі і творыш цуды. Ты – Бог адзіны і няма падобнага між багамі да Цябе, Госпадзе: Ты моцны ў міласьці і добры ў моцы, здольны памагчы, суцешыць і збавіць усіх, што спадзяюцца на імя сьвятое Тваё. <br>
<br>
Бо Табе належыцца ўсялякая слава, пашана і пакланеньне, Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
<font color="#d00505"><strong>2.</strong></font> Госпадзе, у гневе Тваім не судзі нас і ў абурэньні Тваім не карай нас, але ўчыні з намі паводле міласьці Тваёй, Ты, што лечыш і ацаляеш душы нашыя. Накіруй нас да жаданага прыстанішча Твайго, прасьвятлі вочы сэрцаў нашых, каб нам пазнаць праўду Тваю; і дай нам рэшту гэтага дня і ўвесь час жыцьця нашага правесьці без граху і ў супакоі, малітвамі сьвятое Багародзіцы і ўсіх сьвятых. <br>
<br>
Бо Твая ёсьць улада, і Тваё валадарства, і сіла, і слава, Айца, і Сына, і Сьвятога Духа, цяпер і заўсёды, і на вякі вякоў. Амін. <br>
<br>
<font color="#d00505"><strong>3.</strong></font> Госпадзе, Божа наш, успамяні нас грэшных і непатрэбных слугаў Тваіх, калі мы клічам імя сьвятое Тваё, якому пакланяемся; і не пасаром нас у спадзяваньні міласьці Тваёй, але даруй нам, Госпадзе, усё, што просім для нашага збаўленьня, і ўдастой любіць і баяцца Цябе ад усяго сэрца нашага, і чыніць ва ўсім волю Тваю. <br>
<br>
Бо Ты – добры і чалавекалюбны Бог, і Табе ўзносім славу, Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
<font color="#d00505"><strong>4.</strong></font> Ты, якога ў несьціханых песьнях і няспынных усхваленьнях апяваюць сьвятыя сілы, напоўні вусны нашыя хвалою Тваёю, каб нам узьвялічваць імя Тваё сьвятое; і дай нам спадчыну і ўдзел з усімі, што праўдзіва баяцца Цябе і захоўваюць Твае запаветы, малітвамі сьвятое Багародзіцы і ўсіх сьвятых Тваіх. <br>
<br>
Бо Табе належыцца ўсялякая слава, пашана і пакланеньне, Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
<font color="#d00505"><strong>4</strong></font><strong><font color="#d00505">*</font></strong>. <em><font color="#d00505">(Гэтая малітва дадаецца да агульнага ліку паводле старажытнай традыцыі)</font></em>. Блаславёны Ты, Госпадзе, Божа ўсемагутны, што ведаеш розум людскі і патрэбы нашыя нашмат лепш, чым мы толькі можам прасіць або разумець іх. Ты, чалавекалюбны Ўладару, добры ва ўсім, з вялікае спагады Тваёй удастой нас з непарасаромленым сумленьнем клікаць сьвятое імя Тваё: і ня ўвядзі нас у спакусу, але выбаў нас ад злога, і провідам Тваім учыні, каб усё было нам на карысьць. <br>
<br>
Бо Табе належыцца ўсялякая слава, пашана і пакланеньне, Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
<font color="#d00505"><strong>5.</strong></font> Госпадзе, Госпадзе, Ты ўсё трымаеш Тваёй усячыстай рукою, Ты доўгацярплівы да ўсіх нас і шкадуеш з прычыны нашай разбэшчанасьці; успомні пра спагаду Тваю і міласьць Тваю, наведай нас у дабрыні Тваёй і дай нам у рэшту гэтага дня пазьбегнуць розных падкопаў нячыстага, і захавай нашае жыцьцё ад напасьцяў, ласкаю ўсесьвятога Твайго Духа. <br>
<br>
Міласьцю і чалавекалюбствам адзінароднага Сына Твайго, з Якім блаславёны Ты і Твой усесьвяты, добры і жыватворчы Дух, цяпер і заўсёды, і на вякі вякоў. Амін. <br>
<br>
<font color="#d00505"><strong>6.</strong></font> Божа вялікі і дзівосны, што невыказнай дабрынёю і багатым провідам кіруеш усім: Ты абдарыў нас зямнымі дабротамі і ўпэўніў нас у атрыманьні абяцанага валадарства тымі дабротамі, што нам дараваў. Ты даў нам у мінулую частку гэтага дня ўхіліцца ад усяго благога, дай і рэшту яго правесьці беззаганна перад сьвятою славаю Тваёю, славячы ў песьнях Цябе, адзінага добрага і чалавекалюбнага Бога нашага. <br>
<br>
Бо Ты – Бог наш, і Табе ўзносім славу, Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
<font color="#d00505"><strong>7.</strong></font> Божа вялікі, найвышэйшы, адзіны, які маеш несьмяротнасьць і жывеш у недасяжным сьвятле! Ты ўсё стварэньне ў мудрасьці стварыў, аддзяліў сьвятло ад цемры, сонца ўстанавіў, каб днём кіравала, месяц і зоркі – ноччу. Ты ўдастоіў нас, грэшных, у гэтую гадзіну стаць перад Тваім абліччам з вызнаньнем і прынесьці Табе вячэрняе ўсхваленьне. Ты сам, Чалавекалюбча, учыні, каб гэтая нашая малітва ўзьнялася да Цябе, быццам кадзіла, і прымі яе як прыемную духмянасьць. Дай жа нам, каб гэты вечар і ноч, што неўзабаве настане, былі спакойнымі; апрані нас у зброю сьвятла, выбаў нас ад страху начнога і ад усялякай рэчы, што ў цемры блукае. Зрабі, каб наш сон, які Ты нам даў на ўмацаваньне ў немачах нашых, быў вольным ад усялякага д’ябальскага насланьня. Так, Уладару ўсяго, дабротаў Падаўча, дай каб мы і на ложках нашых са скрухаю ўспаміналі ўначы Імя Тваё, і прасьветленыя разважаньнем пра запаветы Твае з радаснай душой усталі, каб услаўляць Тваю дабрыню, прыносячы дабрасардэчнасьці Тваёй малітвы і просьбы за грахі нашыя і ўсіх людзей Тваіх, якіх, малітвамі сьвятой Багародзіцы, наведай у міласьці. <br>
<br>
Бо Ты – добры і чалавекалюбны Бог, і мы Табе ўзносім славу, Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
<strong><font color="#d00505">Літанія супакою</font></strong> <br>
<br>
<font color="#d00505"><em>Пасьля ўступнага псалма сьвятар перад райскімі дзьвярыма ўголас узносіць літанію супакою.</em></font> <br>
<br>
<strong><font color="#d00505">Сьвятар:</font></strong> У супакоі Госпаду памолімся. <br>
<br>
<font color="#d00505"><strong>Людзі:</strong></font> Госпадзе, зьмілуйся. <em><font color="#d00505">(Так пасьля наступных прашэньняў).</font></em> <br>
<br>
<strong><font color="#d00505">Сьвятар:</font></strong> За супакой з вышыняў і збаўленьне душаў нашых Госпаду памолімся. <br>
<br>
– За супакой на ўсім сьвеце, добры стан сьвятых Божых Цэркваў і зьяднаньне ўсіх Госпаду памолімся. <br>
<br>
– За гэтую сьвятую царкву і тых, што з вераю, пашанаю і страхам Божым уваходзяць у яе, Госпаду памолімся. <br>
<br>
– За Сьвятога Айца нашага Сусьветнага біскупа <font color="#d00505"><em>… (імя)</em></font> Папу Рымскага, за высокадастойнага архібіскупа (<em><font color="#d00505">або:</font></em> багалюбнага біскупа) нашага <font color="#d00505"><em>… (імя)</em></font>, пачэсных сьвятароў, дыяканаў у Хрысьце, усё духавенства і людзей Госпаду памолімся. <br>
<br>
– За Богам сьцеражоную краіну нашую, за ўлады і войскі яе Госпаду памолімся. <br>
<br>
– За наш народ, за стойкасьць у веры, мужнасьць у выпрабаваньнях і вернасьць свайму народу ўсіх нас Госпаду памолімся. <br>
<br>
– За гэты горад (гэтую вёску), за ўсе гарады і краіны і за верных людзей, што жывуць у іх, Госпаду памолімся. <br>
<br>
– За добрае надвор’е, багаты ўраджай пладоў зямных і за часы спакойныя Госпаду памолімся. <br>
<br>
– За падарожнікаў па моры, зямлі і ў паветры, за нядужых, тых, што церпяць, за зьняволеных і збаўленьне іх Госпаду памолімся. <br>
<br>
– Каб нам выбавіцца ад усякага гневу, смутку і недастатку Госпаду памолімся. <br>
<br>
– Заступіся, збаў, зьмілуйся і захавай нас, Божа, ласкаю Тваёю. <br>
<br>
– Успамянуўшы ўсесьвятую, усячыстую, усеблаславёную, слаўную Ўладарку нашую Багародзіцу і Заўсёды Дзеву Марыю з усімі сьвятымі, самі сябе і адзін аднаго, і ўсё жыцьцё нашае Хрысту Богу аддайма. <br>
<br>
<strong><font color="#d00505">Людзі:</font></strong> Табе, Госпадзе. <br>
<br>
<em><font color="#d00505">(Тут можа чытацца 1-я са сьвяцільных малітваў).</font></em> <br>
<br>
<strong><font color="#d00505">Сьвятар:</font></strong> Бо Табе належыцца ўсялякая слава, пашана і пакланеньне, Айцу, і Сыну, і Сьвятому Духу, цяпер і заўсёды, і на вякі вякоў. <br>
<br>
<strong><font color="#d00505">Людзі:</font></strong> Амін. <br>
<br>
<strong><font color="#d00505">Чытаньне Псалтыра</font></strong> <br>
<br>
<em><font color="#d00505">Пасьля літаніі звычайна бывае чытаньне адпаведнай часткі, або г.зв. катызмы, Псалтыра. Калі чытаецца катызма, яна дзеліцца на тры часткі, або стаяньні, кожнае з якіх заканчваецца ўслаўленьнем:</font></em> Слава...Цяпер... Алілуя, алілуя, алілуя, слава Табе, Божа <em><font color="#d00505">(тройчы), і малой літаніяй. Першая літанія пададзеная ніжэй:</font></em> <br>
<br>
<strong><font color="#d00505">Малая літанія  <br>
<br>
Сьвятар:</font></strong> Яшчэ і яшчэ ў супакоі Госпаду памолімся. <br>
<br>
<font color="#d00505"><strong>Людзі:</strong></font> Госпадзе, зьмілуйся. <br>
<br>
<strong><font color="#d00505">Сьвятар:</font></strong> Заступіся, зжалься, збаў і сьцеражы нас, Божа, ласкаю Тваёю. <br>
<br>
<strong><font color="#d00505">Людзі:</font></strong> Госпадзе, зьмілуйся. <br>
<br>
<font color="#d00505"><strong>Сьвятар:</strong></font> Успамянуўшы найсьвятую, усячыстую, най­бла­сла­вё­ную, слаўную Ўладарку нашу Багародзіцу і Заўсёды Дзеву Марыю і ўсіх сьвятых, самі сябе, і адзін аднаго, і ўсё жыцьцё наша Хрысту Богу аддайма. <br>
<br>
<strong><font color="#d00505">Людзі:</font></strong> Табе, Госпадзе. <br>
<br>
<em><font color="#d00505">Тут можа чытацца 2-я сьвяцільная малітва.</font></em> <br>
<br>
<strong><font color="#d00505">Сьвятар:</font></strong> Бо Твая ёсьць дзяржава і Тваё валадарства, і сіла, і слава, Айца, і Сына, і Сьвятога Духа, цяпер і заўсёды, і на вякі вякоў. <br>
<br>
<strong><font color="#d00505">Людзі:</font></strong> Амін. <br>
<br>
<em><font color="#d00505">Другая і трэцяя малыя літаніі заканчваюцца воклікамі:</font></em> <br>
<br>
Бо Ты добры і чалавекалюбны Бог, і Табе славу аддаем, Айцу, і Сыну, і Сьвятому Духу, цяпер, і заўсёды, і на вякі вякоў. <br>
<br>
Бо Ты – Бог наш, і Табе славу аддаем, Айцу, і Сыну, і Сьвятому Духу, цяпер, і заўсёды, і на вякі вякоў. <br>
<br>
<em><font color="#d00505">Калі катызмы не чытаюцца, малыя літаніі прапускаюцца.</font></em> <br>
<br>
<font color="#d00505"><strong>“Госпадзе, я клікаў Цябе...”</strong> <br>
<br>
<em>Людзі сьпяваюць першыя два Вершы псалму 140 на тон першай песьні і патрэбныя Вершы іншых псалмоў, чаргуючы іх з адпаведнай колькасьцю песьняў дня або сьвятога.</em> <br>
<br>
Псалом 140</font> <br>
<br>
Госпадзе, я клікаў Цябе: выслухай мяне. <font color="#d00505"><strong>*</strong></font> Выслухай мяне, Госпадзе! <strong><font color="#d00505">*</font></strong> Будзь уважлівы да голасу маленьня майго, калі я клічу Цябе. <font color="#d00505"><strong>*</strong></font> Выслухай мяне, Госпадзе! <br>
<br>
Хай малітва мая ўзыдзе да Цябе, <strong><font color="#d00505">*</font></strong> быццам кадзіла, <strong><font color="#d00505">*</font></strong> і ахвярай вячэрняй будзе ўздыманьне рук маіх. <strong><font color="#d00505">*</font></strong> Выслухай мяне, Госпадзе! <br>
<br>
<em><font color="#d00505">Наступныя Вершы аж да “Выведзі з вязьніцы” звычайна чытаюцца:</font></em> <br>
<br>
Пастаў, Госпадзе, варту вуснам маім <font color="#d00505"><strong>*</strong></font> і дзьверы для аховы губ маіх. <br>
<br>
Ня дай ухіліцца сэрцу майму <strong><font color="#d00505">*</font></strong> да злачынных словаў <br>
<br>
для апраўданьня ў грахах з людзьмі, якія чыняць беззаконьне, <strong><font color="#d00505">*</font></strong> і каб мне ня быць заадно з выбранымі іх. <br>
<br>
Праведнік будзе па-добраму навучаць і дакараць мяне, <strong><font color="#d00505">*</font></strong> але алей грэшніка хай не намасьціць галавы маёй; <br>
<br>
дый малітва мая <strong><font color="#d00505">*</font></strong> хай ня будзе даспадобы ім. <br>
<br>
Судзьдзі іх былі праглынутыя каля скалы; <font color="#d00505"><strong>*</strong></font> яны пачуюць словы мае, бо яны лагодныя. <br>
<br>
Як глыба зямлі раздрабляецца на зямлі, <strong><font color="#d00505">*</font></strong> так косьці іх параскіданыя па апраметнай. <br>
<br>
Бо да Цябе, Госпадзе, Госпадзе, зьвернутыя вочы мае; <strong><font color="#d00505">*</font></strong> на Цябе спадзяюся: не адымі душы маёй. <br>
<br>
Сьцеражы мяне ад сеці, што на мяне паставілі, <strong><font color="#d00505">*</font></strong> ад пасткі тых, што чыняць беззаконьне. <br>
<br>
Грэшнікі ўпадуць у сець сваю; <strong><font color="#d00505">*</font></strong> я адзін застаюся, пакуль не перайду. <br>
<br>
<font color="#d00505">Псалом 141</font> <br>
<br>
Голасам маім я клікаў Госпада, <font color="#d00505"><strong>*</strong></font> голасам маім я Госпаду маліўся. <br>
<br>
Мальбу маю вылью перад Ім, <font color="#d00505"><strong>*</strong></font> пра гора маё Яму раскажу. <br>
<br>
Калі дух мой зьнемагаў ува мне, <font color="#d00505"><strong>*</strong></font> Ты і тады ведаў сьцежкі мае. <br>
<br>
На той дарозе, па якой я ішоў, <font color="#d00505"><strong>*</strong></font> схавалі пастку на мяне. <br>
<br>
Глядзеў я ўправа і ўглядаўся, <strong><font color="#d00505">*</font></strong> і не было нікога, хто ведаў бы мяне; <br>
<br>
надзея на ўцёкі пакінула мяне, <font color="#d00505"><strong>*</strong></font> і ня стала нікога, хто парупіўся б аб душы маёй. <br>
<br>
Да Цябе, Госпадзе, я ўсклікнуў і сказаў: <font color="#d00505"><strong>*</strong></font> “Ты надзея мая, мой удзел на зямлі жывых! <br>
<br>
Уваж малітву маю, бо я вельмі падупаў. <font color="#d00505"><strong>*</strong></font> Вызвалі мяне ад тых, што перасьледуюць мяне, бо яны дужэйшыя за мяне. <br>
<br>
<font color="#d00505"><em>Калі ёсьць 10 песьняў, яны сьпяваюцца ўперамежку з Вершамі псалмаў, пачынаючы ад наступнага:</em></font> <br>
<br>
Выведзі з вязьніцы душу маю, <strong><font color="#d00505">*</font></strong> каб мне дзякаваць імю Твайму. <br>
<br>
Праведнікі будуць чакаць мяне, <font color="#d00505"><strong>*</strong></font> пакуль аддзячыш мне”. <br>
<br>
<em><font color="#d00505">Калі ёсьць 8 песьняў, іх пачынаюць сьпяваць тут:</font></em> <br>
<br>
<font color="#d00505">Пс 129.</font> З глыбіняў клікаў я Цябе, Госпадзе: <font color="#d00505"><strong>*</strong></font> Госпадзе, пачуй голас мой! <br>
<br>
Хай вушы Твае будуць уважлівыя <font color="#d00505"><strong>*</strong></font> да голасу маленьня майго. <br>
<br>
<font color="#d00505"><em>Калі ёсьць 6 песьняў, іх пачынаюць сьпяваць пасьля наступнага Верша:</em></font> <br>
<br>
Калі беззаконьні заўважаць будзеш, Госпадзе, Госпадзе, хто ўстаіць? <strong><font color="#d00505">*</font></strong> Бо ў Цябе ачышчэньне ёсьць. <br>
<br>
Дзеля імя Твайго я чакаў Цябе, Госпадзе: <font color="#d00505"><strong>*</strong></font> душа мая чакала слова Твайго, душа мая спадзявалася на Госпада. <br>
<br>
Ад ранішняй старожы да ночы, <font color="#d00505"><strong>*</strong></font> ад ранішняй старожы хай спадзяецца Ізраіль на Госпада. <br>
<br>
Бо ў Госпада міласэрнасьць і вялікае ў Яго вызваленьне, <font color="#d00505"><strong>*</strong></font> і Ён вызваліць Ізраіля ад усіх беззаконьняў яго. <br>
<br>
<font color="#d00505">Пс 116.</font> Хваліце Госпада, усе народы, <font color="#d00505"><strong>*</strong></font> слаўце Яго, усе людзі, <br>
<br>
бо міласэрнасьць Яго ўмацавалася над намі <strong><font color="#d00505">*</font></strong> і праўда Гасподняя трывае давеку. <br>
<br>
<strong>Слава Айцу, і Сыну, і Сьвятому Духу.</strong> <br>
<br>
<em><font color="#d00505">Вершапесьня адпаведна ўставу.</font></em> <br>
<br>
<strong>Цяпер і заўсёды, і на вякі вякоў. Амін.</strong> <br>
<br>
<em><font color="#d00505">Вершапесьня Багародзіцы адпаведна ўставу. <br>
<br>
Як толькі скончыцца сьпеў, сьвятар, стаўшы перад зачыненымі райскімі дзьвярыма:</font></em> <br>
<br>
<strong><font color="#d00505">Сьвятар</font></strong> <em><font color="#d00505">(Уголас)</font></em>: Мудрасьць, устаньце! <br>
<br>
<em><font color="#d00505">На пачатак сьпеву ў храме запальваецца сьвятло.</font></em> <br>
<br>
<strong><font color="#d00505">Людзі:</font></strong> Сьвятло лагоднае сьвятое славы несьмяротнага Айца нябеснага, сьвятога, блаславёнага – Ісусе Хрысьце! Дажыўшы да захаду сонца і ўбачыўшы вячэрняе сьвятло, славім Айца, і Сына, і Сьвятога Духа – Бога. Дастойна ёсьць на ўсякі час чыстымі галасамі пяяць хвалу Тваю, Сыне Божы, што даеш жыцьцё: дзеля гэтага сьвет славіць Цябе. <br>
<br>
<font color="#d00505"><strong>Сьвятар:</strong></font> Будзьма ўважлівыя. <em><font color="#d00505">(Бласлаўляе людзей)</font></em>: Мір усім! <br>
<br>
<font color="#d00505"><strong>Людзі:</strong></font> І твайму духу. <br>
<br>
<strong><font color="#d00505">Сьвятар:</font></strong> Мудрасьць. Будзьма ўважлівыя. <br>
<br>
<strong><font color="#d00505">Пракімен</font></strong> <br>
<br>
<em><font color="#d00505">У Вялікі Пост кожны дзень мае свае пракімены (усе – на тон 6). <br>
<br>
Пасьля пракімена чытаюць чытаньні са Сьвятога Пісаньня (парэміі). Перад кожным чытаньнем сьвятар кажа:</font></em> “Мудрасьць” <em><font color="#d00505">і чытальнік абвяшчае назву чытаньня. Тады сьвятар кажа:</font></em> “Будзьма ўважлівыя”, <em><font color="#d00505">пасьля чаго чытальнік пачынае чытаць адпаведны ўрывак. </font></em><br>
<br>
<strong><font color="#d00505">Малітва ўслаўленьня</font></strong> <br>
<br>
<font color="#d00505"><strong>Чытальнік:</strong></font> Дай, Госпадзе, у гэты вечар <font color="#d00505"><strong>*</strong></font> захавацца нам без граху. <br>
<br>
Блаславёны Ты, Госпадзе, Божа айцоў нашых, <font color="#d00505"><strong>*</strong></font> і імя Тваё ўсяхвальнае і праслаўленае давеку. Амін. <br>
<br>
Хай міласьць Твая, Госпадзе, будзе на нас, <strong><font color="#d00505">*</font></strong> бо мы ўсклалі надзею на Цябе. <br>
<br>
Блаславёны Ты, Госпадзе: <font color="#d00505"><strong>*</strong></font> навучы мяне пастановаў Тваіх. <br>
<br>
Блаславёны Ты, Уладару, <font color="#d00505"><strong>*</strong></font> дай мне зразумець пастановы Твае. <br>
<br>
Блаславёны Ты, Сьвяты, <font color="#d00505"><strong>*</strong></font> прасьвятлі мяне пастановамі Тваімі. <br>
<br>
Міласьць Твая, Госпадзе, вечна трывае: <font color="#d00505"><strong>*</strong></font> не пагардзі творамі рук Тваіх. <br>
<br>
Табе належыцца хвала, Табе належыцца песьня, <strong><font color="#d00505">*</font></strong> Табе слава належыцца, <br>
<br>
Айцу, і Сыну, і Сьвятому Духу, <font color="#d00505"><strong>*</strong></font> цяпер і заўсёды, і на вякі вякоў. Амін. <br>
<br>
<font color="#d00505"><em>Пасьля малітвы ўсе робяць тры малыя паклоны.</em></font> <br>
<br>
<strong><font color="#d00505">Літанія просьбаў</font></strong> <br>
<br>
<font color="#d00505"><em>Сьвятар перад райскімі дзьвярыма ўголас узносіць літанію:</em> <br>
<br>
<strong>Сьвятар:</strong></font> Дапоўнім вячэрнюю малітву нашую Госпаду. <br>
<br>
<font color="#d00505"><strong>Людзі:</strong></font> Госпадзе, зьмілуйся. <br>
<br>
<strong><font color="#d00505">Сьвятар:</font></strong> Заступіся, збаў, зьмілуйся і захавай нас, Божа, ласкаю Тваёю. <br>
<br>
<font color="#d00505"><strong>Людзі:</strong></font> Госпадзе, зьмілуйся. <br>
<br>
<font color="#d00505"><strong>Сьвятар:</strong></font> Каб увесь гэты вечар быў дасканалы, сьвяты, мірны і бязгрэшны, у Госпада просім. <br>
<br>
<font color="#d00505"><strong>Людзі:</strong></font> Дай нам, Госпадзе. <font color="#d00505"><em>(Так пасьля наступных прашэньняў).</em> <br>
<br>
<strong>Сьвятар:</strong></font> Анёла супакою, вернага настаўніка, ахоўніка душаў і целаў нашых у Госпада просім. <br>
<br>
– Прабачэньня і адпушчэньня грахоў і правінаў нашых у Госпада просім. <br>
<br>
– Усяго, што добрае і карыснае для душаў нашых, і супакою для сьвету ў Госпада просім. <br>
<br>
– Каб далейшы цяг жыцьця нашага ў супакоі і пакаяньні правесьці, у Госпада просім. <br>
<br>
– Хрысьціянскага канца жыцьця нашага, бязбольнага, бездакорнага, спакойнага і добрага адказу на Страшным судзе Хрыстовым просім. <br>
<br>
– Успамянуўшы ўсесьвятую, усячыстую, усеблаславёную, слаўную Ўладарку нашую Багародзіцу і Заўсёды Дзеву Марыю з усімі сьвятымі, самі сябе і адзін аднаго, і ўсё жыцьцё нашае Хрысту Богу аддайма. <br>
<br>
<font color="#d00505"><strong>Людзі:</strong></font> Табе, Госпадзе. <br>
<br>
<font color="#d00505"><em>Тут можа чытацца 7-я сьвяцільная малітва.</em> <br>
<br>
<strong>Сьвятар:</strong></font> Бо Ты – добры і чалавекалюбны Бог, і Табе ўзносім славу, Айцу, і Сыну, і Сьвятому Духу, цяпер і заўсёды, і на вякі вякоў. <br>
<br>
<font color="#d00505"><strong>Людзі:</strong></font> Амін. <br>
<br>
<strong><font color="#d00505">Сьвятар:</font></strong> Мір усім! <font color="#d00505"><em>(Бласлаўляе людзей)</em></font>. <br>
<br>
<font color="#d00505"><strong>Людзі:</strong></font> І твайму духу. <br>
<br>
<font color="#d00505"><strong>Сьвятар:</strong></font> Галовы нашыя перад Госпадам схілім. <br>
<br>
<font color="#d00505"><strong>Людзі:</strong></font> Табе, Госпадзе. <br>
<br>
<font color="#d00505"><strong>Сьвятар</strong> <em>(ціха):</em></font> Госпадзе, Божа наш, які нахіліў неба і зышоў для збаўленьня роду людскога, глянь на слугаў Тваіх і на набытак Твой; бо вось слугі Твае схілілі галовы і сагнулі шыі свае перад Табою, страшным і чалавекалюбным Судзьдзёю, чакаючы дапамогі не ад людзей, але спадзеючыся на Тваю міласьць і жадаючы Твайго збаўленьня. Дык ахоўвай іх на ўсялякі час – і ў гэты вечар, і ў ноч, што надыходзіць, – ад усялякага няпрыяцеля і ўсялякага супраціўнага дзеяньня д’ябальскага, ад думак марных і благіх успамінаў. <br>
<br>
<font color="#d00505"><em>(Уголас)</em></font> Хай будзе ўлада валадарства Твайго, Айца, і Сына, і Сьвятога Духа, блаславёная і шматпраслаўленая, цяпер і заўсёды, і на вякі вякоў. <br>
<br>
<font color="#d00505"><strong>Людзі:</strong></font> Амін. <br>
<br>
<font color="#d00505"><strong>Вершапесьні</strong> <br>
<br>
<em>Вершапесьні сьпяваюцца ў чаргаваньні з выбраным Вершамі з псалмоў: <br>
<br>
Верш 1.</em></font> Я ўзьняў вочы мае да Цябе, які жывеш у небе. <font color="#d00505"><strong>*</strong></font> Вось, як вочы слугаў узіраюцца на рукі гаспадароў сваіх і як вочы служанкі – на рукі гаспадыні сваёй, <font color="#d00505"><strong>*</strong></font> так вочы нашыя зьвернутыя да Госпада Бога нашага, <strong><font color="#d00505">*</font></strong> аж пакуль Ён паспагадае нам. <br>
<br>
<font color="#d00505"><em>Верш 2.</em></font> Зьмілуйся над намі, Госпадзе, зьмілуйся над намі, бо мы перапоўненыя зьнявагай. <font color="#d00505"><strong>*</strong></font> Душа наша бязьмерна поўная насьмешак багатых і пагарды пыхлівых. <br>
<br>
<strong><font color="#d00505"><em>Песьня Сямёна Богапрыемцы</em></font></strong><font color="#d00505"> <br>
<br>
<em>Выключаецца сьвятло на храме.</em> <br>
<br>
<strong>Людзі:</strong></font> Цяпер адпускаеш, Уладару, слугу Твайго ў супакоі паводле слова Твайго, бо мае вочы бачылі збаўленьне Тваё, якое Ты прыгатаваў перад абліччам усіх людзей, сьвятло для прасьвятленьня народаў і славу Ізраіля, люду Твайго. <font color="#d00505"><em>(Лк 2:29-32)</em></font>. <br>
<br>
Сьвяты Божа, Сьвяты Моцны, Сьвяты Несьмяротны, зжалься над намі. <font color="#d00505"><em>(Тройчы) На трысьвятым усе робяць тры малыя паклоны.</em></font> <br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
Усесьвятая Тройца, зжалься над намі: Госпадзе, ачысьці грахі нашы; Уладару, даруй бясчынствы нашы; Сьвяты, наведай і аздараві немачы нашы дзеля Твайго імя. <br>
<br>
Госпадзе, зьмілуйся. <font color="#d00505"><em>(Тройчы)</em></font> <br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
Ойча наш, каторы ёсьць у небе, сьвяціся імя Тваё, прыйдзі валадарства Тваё, будзь воля Твая як у небе, так і на зямлі. Хлеба нашага штодзённага дай нам сёньня, і адпусьці нам грахі нашы, як і мы адпускаем вінаватым нашым; і ня ўводзь нас у спакусу, але збаў нас ад злога. <br>
<br>
<font color="#d00505"><strong>Сьвятар:</strong></font> Бо Тваё валадарства, і сіла, і слава, Айца, і Сына, і Сьвятога Духа, цяпер і заўсёды, і на вякі вякоў. <br>
<br>
<font color="#d00505"><strong>Людзі:</strong></font> Амін. <br>
<br>
<font color="#d00505"><em>Пасьля песьні Сямёна Богапрыймальніка і "Ойча наш"  парадак наступны:</em></font> <br>
<br>
<strong><font color="#d00505">Людзі:</font></strong> Багародзіца Дзева, радуйся, поўная ласкі Марыя, Госпад з Табою, блаславёная Ты між жанчынаў і блаславёны плод улоньня Твайго, бо Ты нарадзіла Збавіцеля душ нашых. <font color="#d00505"><em>(Зямны паклон) <br>
<br>
Той, хто робіць зямны паклон, перахрысьціўшыся, становіцца на калені і схіляецца галавой да зямлі.</em></font> <br>
<br>
<strong>Слава Айцу, і Сыну, і Сьвятому Духу.</strong> <br>
<br>
Хрысьціцелю Хрыстовы, усіх нас успамяні, каб нам вызваліцца ад беззаконьня нашага, бо табе дадзеная ласка маліцца за нас. <font color="#d00505"><em>(Зямны паклон)</em></font> <br>
<br>
<strong>Цяпер і заўсёды, і на вякі вякоў. Амін.</strong> <br>
<br>
Маліцеся за нас, сьвятыя апосталы і ўсе сьвятыя, каб нам вызваліцца ад бедаў і суму, бо ў вас маем надзейных заступнікаў перад Богам. <font color="#d00505"><em>(Зямны паклон)</em></font> <br>
<br>
Пад Тваю міласэрнасьць прыбягаем, Багародзіца Дзева, малітваў нашых у час суму не адкінь, але ад бедаў выбаў нас, адзіная Чыстая і Блаславёная. <br>
<br>
<font color="#d00505"><strong>Чытальнік:</strong></font> Госпадзе, зьмілуйся. <font color="#d00505"><em>(40 разоў)</em></font>. <br>
<br>
<strong>Слава...Цяпер...</strong> <br>
<br>
Больш годную пашаны за хэрувімаў і без параўнаньня больш слаўную за сэрафімаў, што, захаваўшы дзявоцтва, радзіла Бога-Слова, існую Багародзіцу, Цябе мы ўзьвялічваем. <br>
<br>
Імем Гаподнім блаславі, ойча. <br>
<br>
<strong><font color="#d00505">Сьвятар:</font></strong> Блаславёны Існы – Хрыстос Бог наш – на ўсе часы, цяпер і заўсёды, і на вякі вякоў. <br>
<br>
<font color="#d00505"><strong>Чытальнік:</strong></font> Амін. Нябесны Ўладару, дай сілу верным людзям Тваім, веру ўмацуй, народы ўтаймуй, супакой сьвету даруй, сьвяты храм гэты добра захавай; раней адышоўшых айцоў і братоў нашых у сялібах праведнікаў пасялі і нас у пакаяньні і вызнаньні прымі, Бо Ты – Добры і Чалавекалюбца. <br>
<br>
<font color="#d00505"><strong>Малітва Ахрэма Сірына</strong></font> <br>
<br>
Госпадзе і Уладару жыцьця майго, духа ляноты, нуды, уладалюбства і марнаслоўя ня дай мне. <font color="#d00505"><em>(Усе робяць зямны паклон).</em></font> <br>
<br>
Духа чысьціні, пакоры, цярплівасьці і любові даруй мне, слузе Твайму. <font color="#d00505"><em>(Зямны паклон).</em></font> <br>
<br>
Так, Госпадзе Уладару! Дай мне бачыць мае правіны і не асуджаць брата майго, бо Ты – блаславёны на вякі вякоў. Амін. <font color="#d00505"><em>(Зямны паклон).</em></font> <br>
<br>
Госпадзе, ачысьці мяне, грэшнага. <font color="#d00505"><em>(12 разоў з малымі паклонамі).</em></font> <br>
<br>
Госпадзе і Уладару жыцьця майго... <font color="#d00505"><em>(уся малітва з зямным паклонам у канцы). <br>
<br>
<strong>Або: </strong><br>
<br>
(беларуская традыцыя)</em></font> <br>
<br>
Госпадзе і Уладару жыцьця майго, духа нуды, нядбальства, срэбралюбства і марнаслоўя адгані ад мяне. <font color="#d00505"><em>(Усе робяць зямны паклон).</em></font> <br>
<br>
Духа чысьціні, пакоры, цярплівасьці і любові даруй мне, нягоднаму слузе Твайму. <font color="#d00505"><em>(Зямны паклон).</em></font> <br>
<br>
Так, Госпадзе Уладару! Дай мне бачыць мае правіны і не асуджаць брата майго, бо Ты – блаславёны на вякі вякоў. Амін. <font color="#d00505"><em>(Зямны паклон).</em> <br>
<br>
Далей 12 малых паклонаў з малітвамі:</font> <br>
<br>
Божа, ачысьці мяне, грэшнага, і зьмілуйся нада мною. <br>
<br>
Госпадзе, Стварыцелю мой, зьмілуйся нада мною. <br>
<br>
Бяз ліку зграшыў я перад Табою, Госпадзе, прабач мне. <br>
<br>
<font color="#d00505"><em>І адразу:</em></font> Госпадзе і Уладару жыцьця майго... <font color="#d00505"><em>(уся малітва з зямным паклонам у канцы).</em></font> <br>
<br>
<strong><font color="#d00505">Чытальнік:</font></strong> Сьвяты Божа, Сьвяты Моцны, Сьвяты Несьмяротны, зжалься над намі. <font color="#d00505"><em>(Тройчы з малымі паклонамі)</em></font> <br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
Усесьвятая Тройца, зжалься над намі: Госпадзе, ачысьці грахі нашы; Уладару, даруй бясчынствы нашы; Сьвяты, наведай і аздараві немачы нашы дзеля Твайго імя. <br>
<br>
Госпадзе, зьмілуйся. <font color="#d00505"><em>(Тройчы)</em></font> <br>
<br>
Слава Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
Ойча наш, каторы ёсьць у небе, сьвяціся імя Тваё, прыйдзі валадарства Тваё, будзь воля Твая як у небе, так і на зямлі. Хлеба нашага штодзённага дай нам сёньня, і адпусьці нам грахі нашы, як і мы адпускаем вінаватым нашым; і ня ўводзь нас у спакусу, але збаў нас ад злога. <br>
<br>
<strong><font color="#d00505">Сьвятар:</font></strong> Бо Тваё валадарства, і сіла, і слава, Айца, і Сына, і Сьвятога Духа, цяпер і заўсёды, і на вякі вякоў. <br>
<br>
<strong><font color="#d00505">Чытальнік:</font></strong> Амін. Госпадзе, зьмілуйся. <font color="#d00505"><em>(12 разоў)</em></font>. <br>
<br>
<strong><font color="#d00505">Сьвятар:</font></strong> Усесьвятая Тройца, адзінасутная дзяржава, неразьдзельнае валадарства, крыніца ўсяго добрага, спагадай і мне, грэшнаму, умацуй і настаў на розум сэрца маё, і адымі ад мяне ўсё маё благоцьце, прасьвятлі мае думкі, каб мне заўжды славіць і апяваць Цябе, і пакланяцца Табе, кажучы: Адзін сьвяты, адзін Госпад, Ісус Хрыстос, на славу Бога Айца. Амін. <br>
<br>
<strong><font color="#d00505">Чытальнік:</font></strong> Хай будзе імя Гасподняе блаславёнае цяпер і давеку. (Тройчы з малымі паклонамі). <br>
<br>
<font color="#d00505">Псалом 33</font> <br>
<br>
Увесь час бласлаўляць буду Госпада: <strong><font color="#d00505">*</font></strong> хвала Яго заўжды на вуснах маіх. <br>
<br>
Госпадам будзе хваліцца душа мая: <font color="#d00505"><strong>*</strong></font> хай пачуюць лагодныя і ўзрадуюцца. <br>
<br>
Узьвялічвайце Госпада са мною, <strong><font color="#d00505">*</font></strong> і будзем разам узносіць імя Яго. <br>
<br>
Я шукаў Госпада, і Ён пачуў мяне, <font color="#d00505"><strong>*</strong></font> і ад усіх бедаў выратаваў мяне. <br>
<br>
Прыступіце да Яго і прасьвятліцеся, <font color="#d00505"><strong>*</strong></font> і твары вашыя ня будуць пасаромленыя. <br>
<br>
Вось убогі ўсклікнуў, і Госпад пачуў яго, <strong><font color="#d00505">*</font></strong> і ад усіх бедаў выбавіў яго. <br>
<br>
Анёл Гасподні стане вакол тых, што баяцца Яго, <strong><font color="#d00505">*</font></strong> і выратуе іх. <br>
<br>
Пакаштуйце і ўбачыце, што Госпад добры: <strong><font color="#d00505">*</font></strong> шчасьлівы чалавек, які на Яго спадзяецца. <br>
<br>
Бойцеся Госпада, усе сьвятыя Яго, <font color="#d00505"><strong>*</strong></font> бо тыя, што Яго баяцца, ня церпяць нястачы. <br>
<br>
Багатыя зьбяднелі і згаладаліся, <strong><font color="#d00505">*</font></strong> а тыя, што шукаюць Госпада, ня будуць пазбаўленыя ніякага дабра. <br>
<br>
Хадзіце, дзеткі, паслухайце мяне: <strong><font color="#d00505">*</font></strong> страху Гасподняму навучу вас. <br>
<br>
Хто той чалавек, што жадае жыцьця <strong><font color="#d00505">*</font></strong> і што рады бачыць шчасьлівыя дні? <br>
<br>
Устрымай ад злога язык твой і вусны твае, <font color="#d00505"><strong>*</strong></font> каб не казаць хітрасьцяў. <br>
<br>
Ухіляйся ад злога і чыні дабро, <strong><font color="#d00505">*</font></strong> шукай супакою і імкніся да яго. <br>
<br>
Вочы Госпада спачываюць на праведных, <strong><font color="#d00505">*</font></strong> і вушы Яго чуюць малітву іх. <br>
<br>
А твар Госпада на тых, што чыняць благое, <font color="#d00505"><strong>*</strong></font> каб вынішчыць памяць пра іх на зямлі. <br>
<br>
Усклікнулі праведнікі, і Госпад пачуў іх, <font color="#d00505"><strong>*</strong></font> і ад усіх бедаў іх выратаваў іх. <br>
<br>
Блізкі Госпад да скрушлівых сэрцам, <font color="#d00505"><strong>*</strong></font> пакорных духам Ён выбаўляе. <br>
<br>
Шмат бедаў у праведнікаў, <strong><font color="#d00505">*</font></strong> і ад усіх іх ратуе іх Госпад. <br>
<br>
Ён сьцеражэ ўсе косьці іх: <strong><font color="#d00505">*</font></strong> ніводная з іх ня скрышыцца. <br>
<br>
Сьмерць грэшнікаў лютая, <strong><font color="#d00505">*</font></strong> і грашаць тыя, што ненавідзяць праведніка. <br>
<br>
Госпад вызваліць душы слугаў сваіх, <strong><font color="#d00505">*</font></strong> і не памыляцца ўсе тыя, што на Яго спадзяюцца. <br>
<br>
<font color="#d00505">Псалом 144</font> <br>
<br>
Буду ўзьвялічваць Цябе, Божа мой, Уладару мой, <font color="#d00505"><strong>*</strong></font> і буду бласлаўляць імя Тваё вечна і на век вякоў. <br>
<br>
Кожны дзень буду бласлаўляць Цябе <strong><font color="#d00505">*</font></strong> і славіць імя Тваё на век і на век вякоў. <br>
<br>
Вялікі Госпад і вельмі праслаўлены, <strong><font color="#d00505">*</font></strong> і няма межы велічы Яго. <br>
<br>
Пакаленьне за пакаленьнем будуць славіць творы Твае <strong><font color="#d00505">*</font></strong> і магутнасьць Тваю абвяшчаць. <br>
<br>
Будуць яны казаць пра пышнасьць славы сьвятасьці Тваёй <strong><font color="#d00505">*</font></strong> і пра цуды Твае расказваць; <br>
<br>
і скажуць пра моц страшных учынкаў Тваіх, <font color="#d00505"><strong>*</strong></font> і ведамай зробяць веліч Тваю, <br>
<br>
прыгадаюць мноства доказаў дабрыні Тваёй, <strong><font color="#d00505">*</font></strong> справядлівасьці Тваёй узрадуюцца. <br>
<br>
Госпад спагадлівы і ласкавы, <strong><font color="#d00505">*</font></strong> доўгацярплівы і шматміласэрны. <br>
<br>
Госпад добры для ўсіх, <strong><font color="#d00505">*</font></strong> і спагада Яго на ўсіх творах Яго. <br>
<br>
Хай усе творы Твае, Госпадзе, славяць Цябе, <font color="#d00505"><strong>*</strong></font> і сьвятыя Твае хай бласлаўляюць Цябе. <br>
<br>
Будуць яны казаць пра славу Твайго валадарства <font color="#d00505"><strong>*</strong></font> і апавядаць пра магутнасьць Тваю, <br>
<br>
каб зрабіць вядомай сынам людзкім сілу Тваю <strong><font color="#d00505">*</font></strong> і хвалу велічы Твайго валадарства. <br>
<br>
Валадарства Тваё – валадарства ўсіх вякоў, <strong><font color="#d00505">*</font></strong> і панаваньне Тваё ва ўсякім родзе і родзе. <br>
<br>
Госпад верны ва ўсіх словах сваіх <strong><font color="#d00505">*</font></strong> і сьвяты ва ўсіх творах сваіх. <br>
<br>
Госпад падтрымлівае ўсіх, што падаюць, <strong><font color="#d00505">*</font></strong> і падымае ўсіх паваленых. <br>
<br>
Вочы ўсіх да Цябе зьвяртаюцца з надзеяю, <font color="#d00505"><strong>*</strong></font> і Ты даеш ім страву ў свой час, <br>
<br>
адкрываеш руку Тваю <strong><font color="#d00505">*</font></strong> і напаўняеш усё жывое задавальненьнем. <br>
<br>
Госпад справядлівы на ўсіх шляхах сваіх <strong><font color="#d00505">*</font></strong> і сьвяты ва ўсіх учынках сваіх. <br>
<br>
Госпад блізкі да тых, што клічуць Яго <strong><font color="#d00505">*</font></strong> – да ўсіх, што клічуць Яго шчыра. <br>
<br>
Ён споўніць жаданьне тых, што баяцца Яго, <strong><font color="#d00505">*</font></strong> і выслухае малітву іх, і збавіць іх. <br>
<br>
Госпад ахоўвае ўсіх, што любяць Яго, <font color="#d00505"><strong>*</strong></font> а ўсіх грэшнікаў выгубіць. <br>
<br>
Вусны мае будуць абвяшчаць хвалу Гасподнюю, <strong><font color="#d00505">*</font></strong> і ўсякае цела хай бласлаўляе імя сьвятое Яго на век і на век вякоў. <br>
<br>
<strong><font color="#d00505">Сьвятар:</font></strong> Мудрасьць! <br>
<br>
<strong><font color="#d00505">Людзі:</font></strong> Дастойна ёсьць сапраўды называць шчасьліваю цябе, Багародзіцу, вечна блаславёную і беззаганную Маці Бога нашага. <br>
<br>
<strong><font color="#d00505">Сьвятар:</font></strong> Усесьвятая Багародзіца, збаў нас. <br>
<br>
<font color="#d00505"><strong>Людзі:</strong></font> Больш годную пашаны за хэрувімаў і без параўнаньня больш слаўную за сэрафімаў, што, захаваўшы дзявоцтва, радзіла Бога-Слова, існую Багародзіцу, Цябе мы ўзьвялічваем. <br>
<br>
<strong><font color="#d00505">Сьвятар:</font></strong> Слава Табе, Хрысьце Божа, надзея нашая, слава Табе. <br>
<br>
<strong><font color="#d00505">Людзі:</font></strong> Слава Айцу, і Сыну, і Сьвятому Духу, цяпер і заўсёды, і на вякі вякоў. Амін. <br>
<br>
Госпадзе, зьмілуйся; Госпадзе, зьмілуйся; Госпадзе, зьмілуйся. Ойча, блаславі. <br>
<br>
<strong><font color="#d00505">Сьвятар:</font></strong><font color="#d00505"> робіць водпуст. </font><br>
<br>
<strong><font color="#d00505">Людзі:</font></strong> Амін. <br>
<br>
<font color="#d00505">У нядзелю вечарам:</font> Хрыстос, праўдзівы Бог наш, малітвамі ўсячыстае свае Маці, заступніцтвам нябесных сілаў анельскіх, сьвятых слаўных і ўсяхвальных апосталаў, і сьвятога (сьвятой) <font color="#d00505"><em>… (імя сьвятога патрона царквы)</em></font>; сьвятога (сьвятой) <font color="#d00505"><em>… (імя сьвятога дня)</em></font> і ўсіх сьвятых хай зьмілуецца над намі збавіць нас, бо Ён добры і Чалавекалюбец. <br>
<br>
<font color="#d00505"><em>У панядзелак вечарам:</em></font> Хрыстос, праўдзівы Бог наш, малітвамі ўсячыстае свае Маці, сьвятога, слаўнага прарока, прадвесьніка і Хрысьціцеля Яна, сьвятых слаўных і ўсяхвальных апосталаў... <br>
<br>
<font color="#d00505"><em>У аўторак і чацьвер вечарам:</em></font> Хрыстос, праўдзівы Бог наш, малітвамі ўсячыстае свае Маці, сілаю пачэснага і жыватворчага Крыжа, малітвамі сьвятых слаўных і ўсяхвальных апосталаў... <br>
<br>
<font color="#d00505"><em>У сераду вечарам:</em></font> Хрыстос, праўдзівы Бог наш, малітвамі ўсячыстае свае Маці, сьвятых слаўных і ўсяхвальных апосталаў, між сьвятымі айца нашага Міколы цудатворца, архібіскупа Мірлікійскага... <br>
<br>
<font color="#d00505"><em>У пятніцу вечарам:</em></font> Хрыстос, праўдзівы Бог наш, малітвамі ўсячыстае свае Маці, сьвятых слаўных і ўсяхвальных апосталаў, сьвятых, слаўных і пераможных мучанікаў, сьвятых і баганосных айцоў нашых... 