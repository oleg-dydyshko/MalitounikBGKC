<!DOCTYPE HTML><font color="#d00505"><strong>Багародзічныя адпушчальныя</strong> <br>
<br>
<em>Сьпяваюцца пасьля трапароў сьвятых на вячэрні.</em> <br>
<br>
<strong>Тон 1</strong></font> <br>
<br>
<em><font color="#d00505">У нядзелю вечарам:</font></em> Стварэньне цешыцца, убачыўшы ў Табе, Поўная ласкі, цуд над цудамі: бо Ты зачала бяз семя і невыказна нарадзіла Таго, на каго палкі анёльскія ўзірацца ня сьмеюць. Малі Яго за душы нашыя. <br>
<br>
<em><font color="#d00505">У панядзелак і сераду вечарам:</font></em> Ты, не апаліўшыся, Боскі Агонь зачала, Поўная ласкі Багародзіца, і нарадзіла бяз семя Госпада – Крыніцу жыцьця. Збаўляй тых, што ўзьвялічваюць Цябе. <br>
<br>
<font color="#d00505"><em>У аўторак і чацьвер вечарам (Крыжабагародзічны):</em></font> Маючы Цябе, Усячыстая, сваёй заступніцай і выбаўленыя Тваімі малітвамі ад цяжкіх бедаў, Крыжом Сына Твайго заўжды захаваныя, Цябе як належыць мы ўсе набожна ўзьвялічваем. <br>
<br>
<em><font color="#d00505">У пятніцу вечарам:</font></em> Як толькі пачуўся голас Габрыэля, які казаў Табе, Дзева: «Радуйся!», Уладар усіх узяў цела ад Цябе, сьвятая Скарбніца, як прадказаў праведны Давід. Ты сталася больш прасторнай за няба, бо насіла ў Сабе Творцу ўсяго. Слава Таму, хто пасяліўся ў Табе; слава Таму, хто выйшаў з Цябе; слава Таму, хто вызваліў нас нараджэньнем Сваім.<br>
<br>
<br>
<font color="#d00505"><strong>Тон 2</strong></font> <br>
<br>
<em><font color="#d00505">У нядзелю вечарам:</font></em> Крыніца міласэрнасьці, Багародзіца, удастой нас спагады Твае: глянь на людзей, што зграшылі, і пакажы як заўсёды сілу Тваю, бо мы, на Цябе спадзеючыся, «Радуйся!» усклікаем Табе, як некалі Габрыэль, бесьцялесных сілаў архістратыг. <br>
<br>
<em><font color="#d00505">У панядзелак і сераду вечарам:</font></em> Праз Цябе, Багародзіца і заўсёды Дзева, мы сталіся саўдзельнікамі Боскай існасьці, бо Ты нарадзіла нам Бога ўцелаўлёнага. Дзеля гэтага мы Цябе як належыцца набожна ўзьвялічваем. <br>
<br>
<font color="#d00505"><em>У аўторак і чацьвер вечарам (Крыжабагародзічны):</em></font> Найслаўнейшая Ты, Багародзіца Дзева: мы апяваем Цябе: бо Крыжом Сына Твайго пекла зрынутае было, сьмерць умярцьвілася, і мы, памерлыя, усталі і жыцьця ўдастоіліся, рай атрымалі – даўнюю асалоду. Дзеля гэтага, дзякуючы, славім Яго, як магутнага Хрыста Бога нашага і адзінага шматміласьцівага. <br>
<br>
<em><font color="#d00505">У пятніцу вечарам:</font></em> Вышэй за розум ўсяслаўныя тайны Твае, Багародзіца: зьбярогшы чысьціню і захаваўшы дзявоцтва, Ты несумненна сталася Маці, нарадзіўшы Бога праўдзівага. Малі Яго за збаўленьне душаў нашых.<br>
<br>
<br>
<font color="#d00505"><strong>Тон 3</strong></font> <br>
<br>
<em><font color="#d00505">У нядзелю вечарам:</font></em> Красе дзявоцтва і ўсясьветлай чысьціні Тваёй Багародзіца, Габрыэль зьдзівіўся і ўсклікнуў Табе: «Якую дастойную пахвалу прынясу Табе? Як жа Цябе назаву? Разгублены я і жахаюся. Таму, як мне было загадана, усклікаю Табе: “Радуйся, Поўная ласкі!”»<br>
<br>
<em><font color="#d00505">У панядзелак вечарам:</font></em> Прыстанішча і сіла нашая, Багародзіца, магутная памочніца сьвету! Малітвамі Тваімі захавай слугаў Тваіх ад усялякае бяды, адзіная Блаславёная. <br>
<br>
<font color="#d00505"><em>У аўторак і чацьвер вечарам (Крыжабагародзічны):</em></font> Мы прыдбалі сабе жазло сілы – Крыж Сына Твайго, Багародзіца, і перамагаем ім варожую дзёрзкасьць, ды з любоўю няспынна ўзьвялічваем Цябе. <br>
<br>
<em><font color="#d00505">У сераду вечарам:</font></em> Прарокі прапаведавалі, апосталы навучылі, мучанікі вызналі, а мы ўверылі, што Ты – сапраўды Багародзіца: дзеля гэтага ўзьвялічваем Твае невыказныя радзіны. <br>
<br>
<em><font color="#d00505">У пятніцу вечарам:</font></em> Цябе, Хадайніцу за збаўленьне наша, славім, Багародзіца Дзева, бо целам, якое Ён узяў ад Цябе, Сын Твой і Бог наш на крыжы пацярпеў і як Чалавекалюбец ад тленнасьці выбавіў нас.<br>
<br>
<br>
<font color="#d00505"><strong>Тон 4</strong></font> <br>
<br>
<em><font color="#d00505">У нядзелю вечарам:</font></em> Узгадаванай у сьвятыні, у сьвятым сьвятых, апранутай у веру, і мудрасьць, і бездакорнае дзявоцтва архістратыг Габрыэль прынёс з нябёсаў прывітаньне і «Радуйся!» усклікнуў: «Радуйся Блаславёная; радуйся, Праслаўленая, Госпад з Табою». <br>
<br>
<em><font color="#d00505">У панядзелак вечарам:</font></em> Да Багародзіцы сёньня рупліва пойдзем, грэшныя і пакорлівыя, і прыпадзем да Яе, каючыся і ўсклікаючы з глыбіні душы: Уладарка, памажы, пакажы на нас ласку Тваю, сьпяшайся, бо гінем ад мноства правінаў. Не пакінь слугаў Тваіх ні з чым, бо Ты – адзіная надзея нашая. <br>
<br>
<font color="#d00505"><em>У аўторак і чацьвер вечарам (Крыжабагародзічны):</em></font> Дзева ўсебеззаганная, Маці Хрыста Бога, меч працяў Тваю ўсесьвятую душу, калі Ты ўбачыла дабравольна ўкрыжаванага Сына і Бога Твайго. Не пераставай маліць Яго, Блаславёная, каб Ён дараваў нам прабачэньне правінаў. <br>
<br>
<em><font color="#d00505">У сераду вечарам:</font></em> Слова Айца – Хрыста Бога нашага, ад Цябе ўцелаўлёнага, мы пазналі, Багародзіца Дзева, адзіная Чыстая, адзіная Блаславёная. Дзеля гэтага Цябе няспынна ў песьнях узьвялічваем. <br>
<br>
<em><font color="#d00505">У пятніцу вечарам:</font></em> Тайна, спрадвеку ўкрытая і анёлам невядомая, праз Цябе, Багародзіца, тым, што жывуць на зямлі, сталася яўнаю: Бог прыняў цела ад Цябе, спалучыўшы ў Сабе без зьліцьця дзьве прыроды і пацярпеўшы дзеля нас дабравольна на крыжы, уваскрасіў ім першастворанага і выбавіў ад сьмерці душы нашыя.<br>
<br>
<br>
<font color="#d00505"><strong>Тон 5</strong></font> <br>
<br>
<em><font color="#d00505">У нядзелю вечарам:</font></em> З анёламі – песьні нябесныя і з людзьмі – зямныя ўсклікаем Табе, Багародзіца, радасным голасам: «Радуйся, брама, больш прасторная за неба! Радуйся, адзінае збаўленьне народжаных на зямлі! Радуйся, Чыстая і Поўная ласкі, што нарадзіла Бога ўцелаўлёнага!»<br>
<br>
<em><font color="#d00505">У панядзелак вечарам:</font></em> Хуткае Тваё покрыва і дапамогу, і міласьць пакажы, Чыстая, на слугах Тваіх; утаймуй хвалі марных думак і ўпалую душу маю ўзьнімі, Багародзіца, бо я ведаю, Дзева, ведаю, што Ты можаш усё, што захочаш. <br>
<br>
<font color="#d00505"><em>У аўторак і чацьвер вечарам (Крыжабагародзічны):</em></font> Крыжом Сына Твайго ідальская мана была зьнішчаная і патаптаная моц дэманаў; дзеля гэтага мы, верныя, заўжды Цябе, ад Бога ласкаю напоўненая, як належыць апяваем, бласлаўляем і ўзьвялічваем, вызнаючы Цябе сапраўды Багародзіцаю. <br>
<br>
<em><font color="#d00505">У сераду вечарам:</font></em> Дзівосная тайна Дзевы выявілася збавеннай для сьвету, бо ад Яе Ты нарадзіўся бяз семя і зьявіўся нятленным у целе: усіх радасьць, Госпадзе, слава Табе. <br>
<br>
<em><font color="#d00505">У пятніцу вечарам:</font></em> Радуйся, Брама Гасподняя непраходная! Радуйся, Ахоўніца і Апякунка тых, што прыходзяць да Цябе! Радуйся, ціхае Прыстанішча! Радуйся, Ты, што бяз мужа нарадзіла ў целе Творцу і Бога Твайго! Не пераставай маліцца за тых, што славяць Народжанага ад Цябе і пакланяюцца Яму.<br>
<br>
<br>
<font color="#d00505"><strong>Тон 6</strong></font> <br>
<br>
<em><font color="#d00505">У нядзелю вечарам:</font></em> Пачаткам збаўленьня сталася для нас слова Габрыэля да Дзевы: бо пачуўшы «Радуйся!», Яна не адхілілася ад прывітаньня і не ўсумнілася, як Сара ў шатры, але гэтак адказвала: «Вось Я, Служка Гасподняя, хай станецца са мною паводле слова Твайго». <br>
<br>
<em><font color="#d00505">У панядзелак вечарам:</font></em> Надзея сьвету добрая, Багародзіца Дзева! Просім Твайго і адзінага магутнага заступніцтва: зьмілуйся над людзьмі бездапаможнымі і малі міласьцівага Бога выбавіць душы нашыя ад усялякай пагрозы, адзіная Блаславёная. <br>
<br>
<font color="#d00505"><em>У аўторак і чацьвер вечарам (Крыжабагародзічны):</em></font> Багародзіца Дзева, малі Сына Твайго, Хрыста Бога нашага, які дабравольна быў прыбіты да Крыжа і вызваліў сьвет ад маны, каб Ён зьмілаваўся над душамі нашымі. <br>
<br>
<em><font color="#d00505">У сераду вечарам:</font></em> Сьвятая Ўладарка, Чыстая Маці Бога нашага, што невыка́зна нарадзіла Творцу ўсяго, са сьвятымі апосталамі заўжды малі Ягоную дабрыню, каб Ён выбавіў нас ад пажаданьняў цялесных і даў нам прабачэньне грахоў. <br>
<br>
<em><font color="#d00505">У пятніцу вечарам:</font></em> Ты, што назваў Маці Тваю блаславёнаю, аддаў Сябе дабравольна на мукі і зазьзяў на крыжы, каб знайсьці Адама і сказаць анёлам: «Радуйцеся са Мною, бо Я знайшоў згубленую драхму». Божа, што ўсё мудра ўладкаваў, слава Табе! <br>
<br>
<br>
<font color="#d00505"><strong>Тон 7</strong></font> <br>
<br>
<em><font color="#d00505">У нядзелю вечарам:</font></em> Багародзіца, Дзева Беззаганная! Разам з вышнімі сіламі малі Сына Твайго, каб, перш чым прыйдзе канец, дараваў прабачэньне правінаў тым, што з вераю славяць Цябе. <br>
<br>
<em><font color="#d00505">У панядзелак вечарам:</font></em> «Радуйся!» – прыносім Табе, Багародзіца, бо Ты паказалася вышэйшай за анёлаў, нарадзіўшы Бога. <br>
<br>
<font color="#d00505"><em>У аўторак і чацьвер вечарам (Крыжабагародзічны):</em></font> Укрыжаванага за нас Хрыста Бога, які зьнішчыў пекла ўладу, няспынна малі, Багародзіца Дзева, за збаўленьне душаў нашых. <br>
<br>
<em><font color="#d00505">У сераду вечарам:</font></em> Спаўненьнем прарокаў і Закону ёсьць Плод улоньня Твайго, Усячыстая. Дзеля гэтага Цябе, Багародзіцу, сьвядома славім і набожна ўзьвялічваем. <br>
<br>
<em><font color="#d00505">У пятніцу вечарам:</font></em> Скарбніца нашага ўваскрасеньня, Усяхвальная, што, нарадзіўшы Збаўцу, вызваліла падуладных граху, – выратуй тых, што спадзяюцца на Цябе, з бяздоннай ямы правінаў — Ты, якая перад родамі была Дзеваю, і падчас родаў Дзеваю, і пасьля родаў Дзеваю засталася. <br>
<br>
<font color="#d00505"><strong>Тон 8</strong></font> <br>
<br>
<em><font color="#d00505">У нядзелю вечарам:</font></em> Радуйся, што праз анёла прыняла Радасьць сьвету! Радуйся, што нарадзіла Творцу Твайго і Госпада! Радуйся, што ўдастоілася стаць Маці Божаю! <br>
<br>
<em><font color="#d00505">У панядзелак вечарам:</font></em> Непарушнае ўмацаваньне веры і пачэсны дар душаў нашых, узьвялічым верныя ў песьнях, Багародзіцу: «Радуйся, што ва ўлоньні Тваім зьмясьціла Камень Жыцьця! Радуйся, надзея канцоў сьвету, тужлівых Заступніца! Радуйся, Нявеста, што шлюбу ня зьведала!» <br>
<br>
<font color="#d00505"><em>У аўторак і чацьвер вечарам (Крыжабагародзічны):</em></font> Бачачы на крыжы Цябе, Ягнё і Пастыра, і Збаўцу сьвету, Тая, што нарадзіла Цябе, з сьлязьмі казала: «Сьвет радуецца, бо атрымлівае выбаўленьне, а нутро маё гарыць, бачачы Тваё ўкрыжаваньне, якое Ты церпіш за ўсіх, Сыну і Божа мой». <br>
<br>
<em><font color="#d00505">У сераду вечарам:</font></em> Духоўная брама жыцьця, Усячыстая Багародзіца! Выбаві ад бедаў тых, што прыбягаюць з вераю да Цябе, каб нам славіць Твае ўсесьвятыя радзіны для збаўленьня душаў нашых. <br>
<br>
<em><font color="#d00505">У пятніцу вечарам:</font></em> Ты, што дзеля нас нарадзіўся ад Дзевы і на крыжы пацярпеў, сьмерцю зьнішчыў сьмерць і явіў Сябе Богам ва ўваскрасеньні, не пагардзі творамі рук Тваіх, пакажы чалавекалюбства Тваё, Міласэрны, прымі малітвы за нас Багародзіцы, якая нарадзіла Цябе, і збаў, Збавіцелю добры наш, людзей бездапаможных. 