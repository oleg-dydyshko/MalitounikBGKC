<!DOCTYPE HTML><font color="#d00505"><strong>ВЯЧЭРНЯЯ СЛУЖБА ШТОДЗЁННАЯ (БЕЗ СЬВЯТАРА)</strong><br>

<em>Рэдакцыя газеты “Царква”, Берасьце, 2011)</em><br><br>

<strong>Пачатковыя малітвы</strong></font><br><br>

<strong><font color="#d00505">Чытальнік:</font></strong> Малітвамі сьвятых айцоў нашых, Госпадзе, Ісусе Хрысьце, Божа наш, зьмілуйся над намі. †<br><br>

<strong><font color="#d00505">Людзі:</font></strong> Амiн.<br><br>

<strong><font color="#d00505">Чытальнік:</font></strong> Слава Табе, Божа наш, слава Табе.<br><br>

<strong><font color="#d00505">Людзі:</font></strong> Уладару нябесны,* Суцяшальніку,* Духу праўды,* Ты ўсюды прысутны i ўсё напаўняеш,* Скарбнiца дабра i жыцьця Падаўча,* прыйдзi i пасялiся ў нас,* i ачысьцi нас ад усяго благога,* i збаў, Добры, душы нашы.<br><br>

† Сьвяты Божа, Сьвяты Моцны, Сьвяты Несьмяротны, зжалься над намi. <em><font color="#d00505">(Тройчы)</font></em><br><br>

Слава † Айцу, i Сыну, i Сьвятому Духу,* цяпер i заўсёды, i на вякi вякоў. Амiн.<br><br>

Усесьвятая Тройца, зжалься над намi:* Госпадзе, ачысьцi грахi нашы;* Уладару, даруй бясчынствы нашы;* Сьвяты, наведай i аздаравi немачы нашы дзеля Твайго iмя.<br><br>

Госпадзе, зьмiлуйся. <em><font color="#d00505">(Тройчы)</font></em><br><br>

Слава † Айцу, i Сыну, i Сьвятому Духу,* цяпер i заўсёды, i на вякi вякоў. Амiн.<br><br>

Ойча наш, каторы ёсьць у небе,* сьвяцiся імя Тваё,* прыйдзi валадарства Тваё,* будзь воля Твая,* як у небе, так i на зямлi.* Хлеба нашага штодзённага дай нам сёньня.* І адпусьцi нам грахi нашы,* як i мы адпускаем вiнаватым нашым.* І ня ўводзь нас у спакусу,* але збаў нас ад злога.<br><br>

Госпадзе, зьмiлуйся. <em><font color="#d00505">(12 разоў)</font></em><br><br>

Слава † Айцу, i Сыну, i Сьвятому Духу,* цяпер i заўсёды, i на вякi вякоў. Амiн.<br><br>

† Прыйдзіце, паклонімся Ўладару нашаму Богу.<br><br>

† Прыйдзіце, паклонімся і прыпадзем да Хрыста, Уладара нашага і Бога.<br><br>

† Прыйдзіце, паклонімся і прыпадзем да самога Хрыста, Уладара і Бога нашага.<br><br>

<font color="#d00505">Людзі могуць сесьці</font><br><br>

<strong>Псалом 103</strong><br><br>

Як правіла, псалмы чытаюцца антыфонна:<br><br>

двума чытальнікамі, чытальнікам і людзьмі<br><br>

або дзьвюма групамі людзей.<br><br>

Блаславі, душа мая, Госпада!* Госпадзе Божа мой, Ты вялікі наўзьдзіў!<br><br>

Ты апрануўся ў веліч і красу,* Ты ахутаўся сьвятлом, быццам плашчом.<br><br>

Ты расьцягнуў неба, быццам шацёр,* хорамы Твае над водамі паставіў.<br><br>

Ты робіш з хмараў калясьніцу Cабе,* ходзіш на крылах ветру.<br><br>

Ты робіш вятры пасланцамі Тваімі,* і слугамі Тваімі – полымя агню.<br><br>

Ты ўмацаваў зямлю на асновах яе:* не пахісьнецца павек вякоў.<br><br>

Безданьню, быццам вопраткаю, пакрыў Ты яе:* воды над гарамі сталі.<br><br>

Ад пагрозы Тваёй яны ўзад падаліся,* ад грому голасу Твайго задрыжалі.<br><br>

Горы ўзьняліся, даліны зышлі ў месцы,* якія Ты ім назначыў.<br><br>

Ты ўстанавіў межы, якіх ім не перайсьці,* каб не пакрыць зноў зямлю.<br><br>

Ты пасылаеш крыніцы ў рэкі,* што плывуць у далінах між гораў.<br><br>

З іх п’юць усе зьвяры польныя,* аслы дзікія ў іх смагу сваю гасяць.<br><br>

Каля іх птушкі нябесныя жывуць:* між скалаў чутны сьпеў іх.<br><br>

З хорамаў Тваіх навадняеш горы:* зямля поўніцца плодам твораў Тваіх.<br><br>

Ты вырошчваеш траву для жывёлы, зельле на пажытак чалавеку,* каб ён мог здабыць сабе ежу з зямлі:<br><br>

віно, што весяліць сэрца чалавека; аліву, што робіць твар сьветлым;*  хлеб, што сэрца чалавека ўмацоўвае.<br><br>

Дрэвы Гасподнія маюць удосталь соку* – кедры ліванскія, якія Ён насадзіў,<br><br>

там птушкі маюць гнёзды свае;* кіпарысы – бусьлінае жыльлё.<br><br>

Горы высокія для дзікіх козаў,* шчыліны скалаў – сховішча для грызуноў.<br><br>

Ты стварыў месяц, каб паказваў поры;* сонца знае час захаду свайго.<br><br>

Пасылаеш цемру, і надыходзіць ноч,* падчас якое выходзяць усе зьвяры лясныя.<br><br>

Львяняты рыкаюць, шукаючы здабычы,* просячы ў Бога спажывы сабе.<br><br>

Як толькі сонца ўзыдзе, яны хаваюцца* і кладуцца ў логавах сваіх.<br><br>

Выходзіць чалавек да справаў сваіх* і да работы сваёй да вечара.<br><br>

Якое багацьце твораў Тваіх, Госпадзе!* Ты ўсё мудра стварыў: зямля поўная стварэньняў Тваіх.<br><br>

Вось мора вялікае і прасторнае:* у ім рухаецца безьліч стварэньняў, жывёлаў вялікіх і малых.<br><br>

Караблі плаваюць па ім,* і кіт агромністы там, якога Ты стварыў, каб бавіўся ў ім.<br><br>

Усе яны чакаюць ад Цябе,* каб Ты даў ім спажыву ў свой час.<br><br>

Ты ім даеш, і яны падбіраюць,* адкрываеш руку Тваю, і яны поўняцца ўсякім дабром.<br><br>

Калі ж Ты хаваеш твар Твой ад іх, яны трывожацца;* адымаеш дух ад іх, і яны гібеюць, і ў пыл зноў вяртаюцца.<br><br>

Пасылаеш Духа Твайго, і яны ажываюць,* і Ты абнаўляеш твар зямлі.<br><br>

Няхай слава Гасподняя трывае давеку,* хай Госпад цешыцца з твораў Сваіх.<br><br>

Ён гляне на зямлю, і яна дрыжыць,* дакранецца да гораў, і яны дымяцца.<br><br>

Праз усё жыцьцё маё буду хваліць Госпада,* буду ў песьнях славіць Бога майго, пакуль буду жыць.<br><br>

Няхай прыемнай Яму будзе песьня мая:* я радуюся ў Госпадзе.<br><br>

Няхай счэзнуць грэшнікі з зямлі* і няхай ня будзе больш нягоднікаў.<br><br>

Блаславі, душа мая, Госпада!<br><br>

Сонца знае час захаду свайго;* Ты пасылаеш цемру і надыходзіць ноч.<br><br>

Якое багацьце твораў Тваіх, Госпадзе:* Ты ўсё мудра стварыў.<br><br>

<font color="#d00505">Людзі ўстаюць</font><br><br>

<strong><font color="#d00505">Чытальнік:</font></strong> Слава † Айцу, i Сыну, i Сьвятому Духу.<br><br>

<strong><font color="#d00505">Людзі:</font></strong> Цяпер i заўсёды i на вякi вякоў. Амiн.<br><br>

† Алілуя, алілуя, алілуя: слава Табе, Божа. <em><font color="#d00505">(Тройчы)</font></em><br><br>

<font color="#d00505">Людзі могуць сесьці<br><br>

<strong>ЧЫТАНЬНЕ ПСАЛТЫРА</strong><br><br>

На гэтым месцы звычайна бывае чытаньне адпаведнай часткі (катызмы*) Псалтыра. Катызмы на кожны дзень гл. на с.41-42. Калі чытаньня няма, як напрыклад у нядзелі вечарам, людзі адразу пачынаюць сьпяваць «Госпадзе, Цябе клічу» (гл. с.19).<br><br>

Катызма дзеліцца на тры часткі, кожная з якіх заканчваецца ўслаўленьнем:<br><br>

Людзі ўстаюць</font><br><br>

<strong><font color="#d00505">Чытальнік:</font></strong> Слава † Айцу, i Сыну, i Сьвятому Духу.<br><br>

<strong><font color="#d00505">Людзі:</font></strong> Цяпер i заўсёды i на вякi вякоў. Амiн.<br><br>

† Алілуя, алілуя, алілуя: слава Табе, Божа. <font color="#d00505"><em>(Тройчы)</em><br><br>

У суботы вечарам замест усёй 1-ай катызмы, дзе ёсьць звычай, сьпяваюцца наступныя выбраныя вершы з псалмаў 1-3 (тое ж на сьвяты Багародзіцы і вялікіх сьвятых):<br><br>

Людзі ўстаюць</font><br><br>

<em>[Шчасьлівы той, хто на раду да нязбожных ня ходзіць. Алілуя, алілуя, алілуя.<br><br>

Бо Госпад ведае шлях праведных, а шлях нязбожных згіне. Алілуя, алілуя, алілуя.<br><br>

Служыце Госпаду са страхам, слаўце Яго з трапятаньнем.  Алілуя, алілуя, алілуя.<br><br>

Шчасьлівыя ўсе, што спадзяюцца на Яго. Алілуя, алілуя, алілуя.<br><br>

Устань, Госпадзе, збаў мяне, Божа мой. Алілуя, алілуя, алілуя.<br><br>

У Госпада збаўленьне ёсьць, і на людзях Тваіх блаславеньне Тваё.  Алілуя, алілуя, алілуя.<br><br>

Слава † Айцу, i Сыну, i Сьвятому Духу, цяпер i заўсёды, i на вякi вякоў. Амiн. Алілуя, алілуя, алілуя.<br><br>

† Алілуя, алілуя, алілуя: слава Табе, Божа.</em> <font color="#d00505"><em>(Тройчы)]</em><br><br>

18-ая катызма<br><br>

(«Песьні ўзыходжаньня»)</font><br><br>

<strong>Псалом 119</strong><br><br>

У бядзе гукаў я Госпада,* і Ён пачуў мяне.<br><br>

Госпадзе, вызваль душу маю* ад вуснаў хлусьлівых і ад языка здрадлівага.<br><br>

Што дасьць або што прынясе табе* хлусьлівы язык?<br><br>

Вострыя стрэлы магутнага* і распаленае вугольле жаўтазелю.<br><br>

Гора мне, што жыву як прыхадзень,* прабываю ў палатках Кідарскіх.<br><br>

Задоўга жыла душа мая* сярод міраненавісьнікаў.<br><br>

Калі я кажу ім пра мір,* яны імкнуцца да вайны.<br><br>

<strong>Псалом 120</strong><br><br>

Уздымаю вочы мае да гораў:* адкуль мае прыйсьці дапамога мая?<br><br>

Дапамога мая ад Госпада,* які стварыў неба і зямлю.<br><br>

Ён ня дасьць пахіснуцца назе тваёй:* не засьпіць Той, Хто сьцеражэ цябе.<br><br>

Ня дрэмле і ня сьпіць* Той, Хто ахоўвае Ізраіля.<br><br>

Госпад твой абаронца з правага боку твайго:* сонца не паразіць цябе ўдзень, ані месяц уночы.<br><br>

Госпад захавае цябе ад усяго благога:* захавае Ён душу тваю.<br><br>

Госпад будзе сьцерагчы твой выхад і прыйсьце* цяпер і на ўсе вякі.<br><br>

<strong>Псалом 121</strong><br><br>

Усьцешыўся я, калі мне сказалі:* пойдзем да дому Гасподняга!<br><br>

Ногі нашы* стаяць у браме тваёй, Ерусалім:<br><br>

Ерусалім адбудаваны,* горад суцэльны.<br><br>

Туды ідуць пакаленьні, пакаленьні Гасподнія, паводле закону Ізраіля,* каб славіць імя Гасподняе.<br><br>

Там устаноўленыя пасады судовыя,* пасады дому Давідавага.<br><br>

Прасіце супакою для Ерусаліму,* няхай жывуць у супакоі ўсе, што любяць цябе!<br><br>

Няхай будзе супакой у мурах тваіх,* бясьпечнасьць у харомах тваіх!<br><br>

Дзеля братоў і прыяцеляў маіх буду казаць:* «Мір табе!»<br><br>

З увагі на дом Госпада Бога нашага* буду жадаць дабра табе.<br><br>

<strong>Псалом 122</strong><br><br>

Уздымаю вочы мае* да Цябе, што жывеш у небе.<br><br>

Як вочы слуг узіраюцца на рукі гаспадароў сваіх,* і як вочы служкі на рукі гаспадыні сваёй,<br><br>

так вочы нашы ўзьнесеныя да Госпада Бога нашага,* пакуль Ён ня зьмілуецца над намі.<br><br>

Зьмілуйся над намі, Госпадзе, зьмілуйся над намі,* бо даволі мы сытыя пагардай.<br><br>

Даволі душа наша поўная насьмешак магутных* і пагарды гордых.<br><br>

<strong>Псалом 123</strong><br><br>

Калі б ня Госпад быў на нашым баку* – хай прызнаецца Ізраіль, –<br><br>

калі б ня Госпад быў на нашым баку,* калі на нас паўсталі людзі,<br><br>

яны б жывымі праглынулі нас,* калі іхняя злосьць распальвалася супраць нас;<br><br>

вада затапіла б нас,* паток заліў бы нас,<br><br>

бурлівыя воды* пранесьліся б над намі.<br><br>

Блаславёны Госпад,* які не аддаў нас на патраву ў зубы іх.<br><br>

Душа нашая, быццам птушка, вырвалася з сеткі лаўцоў:* сетка парвалася і мы ўратаваліся.<br><br>

Дапамога нашая ў імені Госпада,* які стварыў неба і зямлю.<br><br>

<font color="#d00505">Людзі ўстаюць</font><br><br>

<strong><font color="#d00505">Чытальнік:</font></strong> Слава † Айцу, i Сыну, i Сьвятому Духу.<br><br>

<strong><font color="#d00505">Людзі:</font></strong> Цяпер i заўсёды i на вякi вякоў. Амiн.<br><br>

† Алілуя, алілуя, алілуя: слава Табе, Божа. <em><font color="#d00505">(Тройчы)</font></em><br><br>

<font color="#d00505">Людзі могуць сесьці</font><br><br>

<strong>Псалом 124</strong><br><br>

Тыя, што спадзяюцца на Госпада,* быццам гара Сыён, не пахіснуцца давеку.<br><br>

Горы навакол Ерусаліму,* і Госпад навакол народу Свайго цяпер і давеку.<br><br>

Бо Госпад ня дасьць жэзлу нязбожных панаваць над лёсам праведных,* каб праведнікі не працягвалі рук сваіх да беззаконьня.<br><br>

Госпадзе, чыні дабро людзям добрым* і шчырага сэрца.<br><br>

А тых, што зыходзяць на крывыя сьцежкі,* хай Госпад адкіне разам са злачынцамі.<br><br>

Мір Ізраілю!<br><br>

<strong>Псалом 125</strong><br><br>

Калі Госпад вяртаў палонных Сыёну,* мы былі быццам у сьне.<br><br>

Тады вусны нашыя былі поўныя сьмеху, а язык – радасьці;* тады пагане гаварылі між сабою: «Як добра абышоўся з імі Госпад!»<br><br>

Госпад абышоўся цудоўна з намі,* і мы ўсьцешыліся.<br><br>

Вярні, Госпадзе, нашых палонных,* быццам ручаі на сасмаглую зямлю.<br><br>

Тыя, што сеюць са сьлязьмі,* жаць будуць у радасьці.<br><br>

Тыя, што з плачам нясуць зерне сеяць,* вяртаюцца радасныя, несучы снапы свае.<br><br>

<strong>Псалом 126</strong><br><br>

Калі ня Госпад збудуе дом, марныя намаганьні будаўнікоў;* і калі ня Госпад сьцеражэ места, дарэмна пільнуюць яго вартаўнікі.<br><br>

Дарэмна ўстаеце на досьвітку, сядзіце да позьняй ночы, спажываеце хлеб свой у цяжкай працы:* Госпад і ў сьне абдорвае абраньнікаў Сваіх.<br><br>

Вось дзеці – гэта дар Госпада,* а плод улоньня – узнагарода.<br><br>

Як стрэлы ў руцэ ваяра,* так сыны маладыя.<br><br>

Шчасьлівы той, хто напоўніў імі калчан свой:* ня будуць пасаромленыя, калі ў браме стануць для расправы з ворагам.<br><br>

<strong>Псалом 127</strong><br><br>

Блаславёныя ўсе, што баяцца Госпада,* і што ходзяць Ягонымі шляхамі.<br><br>

Будзеш карміцца з працы рук тваіх,* будзеш шчасьлівы і добра табе будзе.<br><br>

Жонка твая будзе быццам пладавітая лаза вінаградная ў зацішшы дому твайго;* сыны ж твае – быццам галінкі аліўныя вакол стала твайго.<br><br>

Так будзе блаславёны* той, хто баіцца Госпада!<br><br>

Няхай блаславіць цябе Госпад з Сыёну,* каб ты бачыў дабрабыт Ерусаліму праз усе дні жыцьця твайго,<br><br>

каб ты дачакаўся бачыць* дзяцей сыноў тваіх.<br><br>

Мір Ізраілю!<br><br>

<strong>Псалом 128</strong><br><br>

Шмат прыгняталі мяне з маладосьці маёй* – хай прызнаецца Ізраіль, –<br><br>

вельмі прыгняталі мяне з маладосьці маёй,* але ня здолелі перамагчы мяне.<br><br>

На хрыбце маім аралі яны,* доўгія барозны свае праганяючы.<br><br>

Але справядлівы Госпад* абцяў вяроўкі нязбожных.<br><br>

Няхай будуць пасаромленыя і адступяцца* ўсе, што ненавідзяць Сыён.<br><br>

Няхай стануцца падобнымі да травы на страсе,* што засыхае перад тым, як вырвуць яе,<br><br>

жнец ня здолее напоўніць ёю жмені сваёй,* ані той, хто вяжа снапы, – прыгаршчаў сваіх.<br><br>

І тыя, што праходзяць паўз іх, ня скажуць:* «Блаславеньне Гасподняе хай будзе на вас! Бласлаўляем вас у імя Гасподняе».<br><br>

<font color="#d00505">Людзі ўстаюць</font><br><br>

<strong><font color="#d00505">Чытальнік:</font></strong> Слава † Айцу, i Сыну, i Сьвятому Духу.<br><br>

<strong><font color="#d00505">Людзі:</font></strong> Цяпер i заўсёды i на вякi вякоў. Амiн.<br><br>

† Алілуя, алілуя, алілуя: слава Табе, Божа. <em><font color="#d00505">(Тройчы)</font></em><br><br>

<font color="#d00505">Людзі могуць сесьці</font><br><br>

<strong>Псалом 129</strong><br><br>

З глыбіні клічу Цябе, Госпадзе:<br><br>

Госпадзе, пачуй голас мой.* Хай вушы Твае будуць уважлівымі да голасу маленьня майго.<br><br>

Калі памятлівы бясчынстваў нашых будзеш, Госпадзе:* Госпадзе, хто зможа ўстаяць?<br><br>

Але ж у Цябе адпушчэньне ёсьць,* хай баяцца Цябе.<br><br>

Дзеля імя Твайго спадзяюся на Цябе, Госпадзе:* душа мая чакае слова Твайго;<br><br>

душа мая спадзяецца на Госпада больш, чым сьвітаньня чакае страж начны,* больш, чым сьвітаньня.<br><br>

Хай Ізраіль чакае Госпада,* бо ў Госпада міласэрнасьць і вялікае ў Яго збаўленьне,<br><br>

і Ён выбавіць Ізраіля* ад усіх беззаконьняў яго.<br><br>

<strong>Псалом 130</strong><br><br>

Сэрца маё, Госпадзе, не ганарыцца, і вочы мае не глядзяць пыхліва.*  Не ганюся за тым, што для мяне завялікае або недасяжнае.<br><br>

Але я ўпакорыў і супакоіў душу маю:<br><br>

быццам грудное дзіцятка на лоне маці,* як малое дзіцятка, так душа мая ўва мне.<br><br>

Спадзявайся, Ізраілю, на Госпада* цяпер і давеку.<br><br>

<strong>Псалом 131</strong><br><br>

Успомні, Госпадзе, Давіда* і ўсе ягоныя намаганьні,<br><br>

як ён кляўся Госпаду,* даваў абяцаньне Моцнаму Якубаваму:<br><br>

«Не ўвайду да пакояў дому майго,* і ня ўзыду на пасьцель ложа майго,<br><br>

і ня дам сну вачом маім,* і спачынку павекам маім,<br><br>

пакуль не знайду месца для Госпада,* памяшканьня для Моцнага Якубавага».<br><br>

Вось мы чулі пра яго ў Эфраце,* знайшлі яго на полі Яару;<br><br>

увойдзем у Ягонае жыльлё,* падзем ніцма перад падножжам ног Ягоных.<br><br>

Устань, Госпадзе, ідзі на месца спачынку Твайго,* Ты і каўчэг славы Тваёй.<br><br>

Хай сьвятары Твае апрануцца ў справядлівасьць,* і сьвятыя Твае хай узрадуюцца.<br><br>

З увагі на Давіда, слугу Твайго,* не адварочвай твару ад памазаньніка Твайго.<br><br>

Кляўся Госпад Давіду моцнай клятваю, і не адступіцца ад яе:* «Нашчадкаў тваіх пасаджу на пасадзе тваім.<br><br>

Калі сыны твае захаваюць запавет Мой і прыказаньні, якіх Я іх навучу,* дык і іх сыны будуць сядзець на пасадзе тваім давеку».<br><br>

Бо Госпад выбраў Сыён,* пажадаў мець яго за сялібу:<br><br>

«Вось месца Майго супачынку давеку, дзе буду жыць,* бо Я ўпадабаў яго;<br><br>

багацьці ягоныя шчодра бласлаўлю,* бедных ягоных насычу хлебам;<br><br>

сьвятароў ягоных апрану ў збаўленьне,* і сьвятыя яго ў радасьці жыць будуць.<br><br>

Там Я дам моц Давіду,* сьветач пастаўлю памазаньніку Майму;<br><br>

ворагаў ягоных пакрыю сорамам,* а над ім закрасуе сьвятасьць Мая».<br><br>

<strong>Псалом 132</strong><br><br>

Вось як добра, як міла,* калі браты жывуць разам!<br><br>

быццам алей духмяны на галаве, што сьцякае па барадзе, барадзе Ааронавай,* ажно да краёў шаты яго;<br><br>

быццам раса Гэрмону, што спадае на гару Сыён,*–   бо там Госпад дае сваё блаславеньне і жыцьцё давеку.<br><br>

<strong>Псалом 133</strong><br><br>

Блаславіце Госпада, усе слугі Гасподнія,* усе, што чуваеце начамі ў сьвятыні Гасподняй!<br><br>

Уздымайце рукі вашыя да месца сьвятога* і бласлаўляйце Госпада!<br><br>

Няхай блаславіць вас з Сыёну Госпад,* што стварыў неба і зямлю!<br><br>

<font color="#d00505">Людзі ўстаюць</font><br><br>

<strong><font color="#d00505">Чытальнік:</font></strong> Слава † Айцу, i Сыну, i Сьвятому Духу.<br><br>

<strong><font color="#d00505">Людзі:</font></strong> Цяпер i заўсёды i на вякi вякоў. Амiн.<br><br>

† Алілуя, алілуя, алілуя: слава Табе, Божа. <em><font color="#d00505">(Тройчы)</font></em><br><br>

<font color="#d00505"><strong>Вячэрнія песьні</strong><br><br>

(«Песьні пры запаленых сьвечках»)<br><br>

Калі сьвятар кадзіць, належыць стаяць</font><br><br>

<strong>Псалом 140</strong><br><br>

Госпадзе, Цябе клічу: пачуй мяне.<br><br>

Пачуй мяне, Госпадзе!<br><br>

Госпадзе, Цябе клічу: пачуй мяне;* будзь уважлівы да голасу маленьня майго, калі я клічу Цябе.<br><br>

Пачуй мяне, Госпадзе.<br><br>

Хай малітва мая ўзыдзе да Цябе, быццам кадзіла,* і ахвярай вячэрняй будзе ўздыманьне рук маіх.<br><br>

Пачуй мяне, Госпадзе.<br><br>

<font color="#d00505">Людзі могуць сесьці<br><br>

Наступныя вершы Пс 140, аж да вершу «Вызваль з вязьніцы» Пс 141, звычайна чытаюцца або зусім прапускацца:</font><br><br>

<em>[Пастаў, Госпадзе, ахову вуснам маім* і сьцеражы дзьверы губ маіх.<br><br>

Ня дай ухіліцца сэрцу майму да благога,* каб мне не шукаць прычыны для ўчынкаў нягодных.<br><br>

З людзямі, якія чыняць бясчынствы:* хай не пакаштую прысмакаў іх.<br><br>

Хай праведнік па-добраму карае і папраўляе мяне:* алей грэшнікаў не намасьціць галавы маёй.<br><br>

Супраць злосьці іх я буду ўвесь час маліцца.* Уладары іх, расьсеяныя між скалаў,<br><br>

пачуюць, як лагодныя словы мае.* Быццам разараная зямля, так косьці іх раскіданыя па апраметнай.<br><br>

Бо да Цябе, Госпадзе Божа мой, зьвернутыя вочы мае;* да Цябе прыбягаю: не загубі душы маёй.<br><br>

Сьцеражы мяне ад сеці, што на мяне паставілі,* ад пасткі людзей нягодных.<br><br>

Хай усе нязбожныя ўпадуць у сеці свае,* я ж адзін перайду бясьпечна.<br><br>

<strong>Псалом 141</strong><br><br>

Голасна клічу Госпада,* голасна да Госпада малюся.<br><br>

Перад Ім сум мой выліваю,* пра тугу маю Яму распавядаю:<br><br>

дух мой зьнемагае ўва мне,* Ты ж ведаеш шляхі мае.<br><br>

На дарозе, па якой іду,* паставілі пастку на мяне.<br><br>

Гляджу ўправа, углядаюся:* няма нікога, хто б мне спагадаў;<br><br>

ня маю, куды ўцякаць:* няма нікога, хто б парупіўся аб душы маёй.<br><br>

Цябе, Госпадзе, клічу; кажу:* Ты мая надзея, мой удзел у краіне жывых.<br><br>

Будзь уважлівы да малітвы маёй,* бо я вельмі зьнямогся.<br><br>

Выбаў мяне ад ганіцеляў маіх,* бо яны мацнейшыя за мяне.]</em><br><br>

<font color="#d00505">У нядзелю, калі ёсьць 10 песьняў (зьменныя часткі на кожны дзень або сьвята), чытальнік сьпявае (або чытае) іх пасьля кожнага з наступных вершаў з псалмаў:</font><br><br>

Вызваль з вязьніцы душу маю,* каб мне дзякаваць імю Твайму.<br><br>

Праведнікі вакол мяне чакаюць,* калі Ты мне пакажаш спагадлівасьць Тваю.<br><br>

<font color="#d00505">Калі ёсьць 8 песьняў, чытальнік пачынае сьпяваць іх пасьля наступнага вершу:</font><br><br>

<strong>Псалом 129</strong><br><br>

З глыбіні клічу Цябе, Госпадзе:* Госпадзе, пачуй голас мой.<br><br>

Хай вушы Твае будуць уважлівымі* да голасу маленьня майго.<br><br>

На штодзённай вячэрні звычайна ёсьць 6 песьняў, якія сьпяваюцца пасьля наступнага вершу:<br><br>

Калі памятлівы бясчынстваў нашых будзеш, Госпадзе: Госпадзе, хто зможа ўстаяць?* Але ж у Цябе адпушчэньне ёсьць, хай баяцца Цябе.<br><br>

Дзеля імя Твайго спадзяюся на Цябе, Госпадзе:* душа мая чакае слова Твайго. Душа мая спадзяецца на Госпада.<br><br>

<font color="#d00505">Калі ёсьць 4 песьні:</font><br><br>

Больш, чым сьвітаньня чакае страж начны, больш, чым сьвітаньня;* хай Ізраіль чакае Госпада.<br><br>

Бо ў Госпада міласэрнасьць і вялікае ў Яго збаўленьне,* і Ён выбавіць Ізраіля ад усіх беззаконьняў яго.<br><br>

<font color="#d00505">Калі ёсьць 2 песьні:</font><br><br>

<strong>Псалом 116</strong><br><br>

Хваліце Госпада, усе народы,* слаўце Яго, усе людзі.<br><br>

Бо міласэрнасьць Ягоная ўмацавалася над намі* і вернасьць Гасподняя трывае давеку.<br><br>

<font color="#d00505">Людзі ўстаюць</font><br><br>

<strong><font color="#d00505">Чытальнік:</font></strong> Слава † Айцу, і Сыну, і Сьвятому Духу.<br><br>

Чытае пахвальную песьню сьвятому (калі ёсьць).<br><br>

Цяпер і заўсёды, і на вякі вякоў. Амін.<br><br>

Чытае пахвальную песьню ў гонар Багародзіцы.<br><br>

<strong><font color="#d00505">Вячэрні гімн<br><br>

Людзі:</font></strong> Сьвятло лагоднае сьвятое славы несьмяротнага Айца нябеснага,* сьвятога, блаславёнага – Ісусе Хрысьце!* Дажыўшы да захаду сонца і ўбачыўшы вячэрняе сьвятло,* славім † Айца, і Сына, і Сьвятога Духа – Бога.* Дастойна ёсьць на ўсякі час чыстымі галасамі пяяць хвалу Тваю, Сыне Божы, што даеш жыцьцё:* дзеля гэтага сьвет славіць Цябе.<br><br>

<strong><font color="#d00505">Пракімен<br><br>

Чытальнік:</font></strong> Чытае пракімен дня.<br><br>

<strong><font color="#d00505">Людзі:</font></strong> Паўтараюць першы верш, як прыпеў.<br><br>

<font color="#d00505">Пракімены на вячэрні штодзённай<br><br>

(У Вялікі пост кожны дзень мае свае пракімены.<br><br>

Вялікія пракімены на вячэрні ў Нядзелю сырную і ва ўсе нядзелі Вялікага посту гл. на с.38-39)<br><br>

У суботу вечарам (Пс 92, 1, 5)</font><br><br>

Госпад пануе,* Ён апрануўся ў красу.<br><br>

<font color="#d00505">Верш 1:</font> Апрануўся Госпад у сілу і падперазаўся.<br><br>

<font color="#d00505">Верш 2:</font> Ён умацаваў сусьвет, што не зварухнецца.<br><br>

<font color="#d00505">Верш 3:</font> Дому Твайму належыцца сьвятасьць, Госпадзе, праз усе дні.<br><br>

<font color="#d00505">У нядзелю вечарам (Пс 133, 1)</font><br><br>

Вось блаславіце Госпада,* усе слугі Гасподнія.<br><br>

<font color="#d00505">Верш:</font> Усе вы, што стаіце ў сьвятыні Гасподняй, на панадворку дому Бога нашага.<br><br>

<font color="#d00505">У панядзелак вечарам (Пс 4, 2)</font><br><br>

Госпад пачуе мяне,* калі буду клікаць Яго.<br><br>

<font color="#d00505">Верш:</font> Калі паклічу Цябе, пачуй мяне, Божа, што справядлівасьць мне чыніш.<br><br>

<font color="#d00505">У аўторак вечарам (Пс 22, 6, 1)</font><br><br>

Міласэрнасьць Твая, Госпадзе, будзе са мною* праз усе дні жыцьця майго.<br><br>

<font color="#d00505">Верш:</font> Госпад – мой пастыр, і ні ў чым ня буду мець нястачы: на месцы пажыўным Ён пасяліў мяне.<br><br>

<font color="#d00505">У сераду вечарам (Пс 53, 3, 4)</font><br><br>

Божа, дзеля імя Твайго збаў мяне* і сілаю Тваёю абарані мяне.<br><br>

<font color="#d00505">Верш:</font> Божа, пачуй малітву маю, будзь уважлівы да слоў вуснаў маіх.<br><br>

<font color="#d00505">У чацьвер вечарам (Пс 120, 2, 1)</font><br><br>

Дапамога мая ад Госпада,* які стварыў неба і зямлю.<br><br>

<font color="#d00505">Верш:</font> Уздымаю вочы мае да гораў, адкуль мае прыйсьці дапамога мая.<br><br>

<font color="#d00505">У пятніцу вечарам (Пс 58, 10 - 11, 2)</font><br><br>

Ты мой заступнік, Божа,* і міласэрнасьць Твая заўжды са мною.<br><br>

<font color="#d00505">Верш:</font> Вызваль мяне ад ворагаў маіх, Божа, абарані ад тых, што паўстаюць на мяне. <br><br>

<font color="#d00505"><strong>ЧЫТАНЬНІ са СЬВЯТОГА ПІСАНЬНЯ</strong><br><br>

(На вячэрнях у Вялікі пост і ў сьвяты)</font><br><br>

<font color="#d00505">Людзі могуць сесьці<br><br>

Пасьля чытаньняў можна дадаць адмысловыя просьбы<br><br>

Людзі ўстаюць</font><br><br>

<font color="#d00505"><strong>Малітва ўслаўленьня</strong></font><br><br>

Дай, Госпадзе, у гэты вечар* захавацца нам без граху.<br><br>

Блаславёны Ты, Госпадзе, Божа айцоў нашых,* і імя Тваё ўсяхвальнае і праслаўленае давеку. Амін.<br><br>

Хай міласэрнасьць Твая, Госпадзе, спачыне на нас,* бо мы ўсклалі надзею на Цябе.<br><br>

Блаславёны Ты, Госпадзе,* навучы мяне Тваім запаветам.<br><br>

Блаславёны Ты, Уладару,* дай мне зразумець Твае запаветы.<br><br>

Блаславёны Ты, Сьвяты,* прасьвятлі мяне запаветамі Тваімі.<br><br>

Міласэрнасьць Твая, Госпадзе, вечна трывае:* не пагардзі творамі рук Тваіх.<br><br>

Табе належыцца хвала,* Табе належыцца песьня,<br><br>

Табе слава належыцца,* † Айцу, і Сыну, і Сьвятому Духу,<br><br>

цяпер і заўсёды,* і на вякі вякоў. Амін.<br><br>

<font color="#d00505"><strong>Вершапесьні</strong><br><br>

Сьпяваюцца ў чаргаваньні з выбранымі вершамі з псалмаў. <br><br>

На вячэрні ў будзённыя дні сьпяваюцца вершы з Пс 122:</font><br><br>

<strong><font color="#d00505">Чытальнік:</font></strong> Чытае вершапесьні, якія мяняюцца ў залежнасьці ад дня і сьвята.<br><br>

<strong>Псалом 122</strong><br><br>

<strong><font color="#d00505">Людзі:</font></strong> Верш 1. Уздымаю вочы мае да Цябе, што жывеш у небе:* як вочы слуг узіраюцца на рукі гаспадароў сваіх,* і як вочы служкі на рукі гаспадыні сваёй,* так вочы нашы ўзьнесеныя да Госпада Бога нашага,* пакуль Ён ня зьмілуецца над намі.<br><br>

<strong><font color="#d00505">Чытальнік:</font></strong> Чытае вершапесьні.<br><br>

<strong><font color="#d00505">Людзі:</font></strong> Верш 2. Зьмілуйся над намі, Госпадзе, зьмілуйся над намі,* бо даволі мы сытыя пагардай.* Даволі душа наша поўная насьмешак магутных і пагарды гордых.<br><br>

<strong><font color="#d00505">Чытальнік:</font></strong> Чытае вершапесьні.<br><br>

<font color="#d00505">На нядзельнай вячэрні вершапесьні сьпяваюцца з наступнымі вершамі:</font><br><br>

– Госпад пануе, Ён апрануўся ў красу.<br><br>

– Апрануўся Госпад у сілу і падперазаўся.<br><br>

– Ён умацаваў сусьвет, што не зварухнецца.<br><br>

– Дому Твайму належыцца сьвятасьць, Госпадзе, праз усе дні.<br><br>

<strong><font color="#d00505">Чытальнік:</font></strong> Слава † Айцу, i Сыну, i Сьвятому Духу.<br><br>

<strong><font color="#d00505">Людзі:</font></strong> Цяпер i заўсёды, i на вякi вякоў. Амiн.<br><br>

<font color="#d00505"><strong>Чытальнік:</strong> Чытае Багародзічны.</font><br><br>

<font color="#d00505">Песьня Сымона Богапрымальніка (Лк 2, 29-32)</font><br><br>

<strong><font color="#d00505">Людзі:</font></strong> Цяпер адпускаеш, Уладару,* слугу Твайго ў супакоі паводле слова Твайго,* бо мае вочы бачылі збаўленьне Тваё,* якое Ты прыгатаваў перад усімі людзьмі,* сьвятло для прасьвятленьня народаў* і славу Ізраіля, люду Твайго.<br><br>

† Сьвяты Божа, Сьвяты Моцны, Сьвяты Несьмяротны, зжалься над намi. <em><font color="#d00505">(Тройчы)</font></em><br><br>

Слава † Айцу, i Сыну, i Сьвятому Духу,* цяпер i заўсёды, i на вякi вякоў. Амiн.<br><br>

Усесьвятая Тройца, зжалься над намi:* Госпадзе, ачысьцi грахi нашы;* Уладару, даруй бясчынствы нашы;* Сьвяты, наведай i аздаравi немачы нашы дзеля Твайго iмя.<br><br>

Госпадзе, зьмiлуйся. <em><font color="#d00505">(Тройчы)</font></em><br><br>

Слава † Айцу, i Сыну, i Сьвятому Духу,* цяпер i заўсёды, i на вякi вякоў. Амiн.<br><br>

Ойча наш, каторы ёсьць у небе,* сьвяцiся імя Тваё,* прыйдзi валадарства Тваё,* будзь воля Твая,* як у небе, так i на зямлi.* Хлеба нашага штодзённага дай нам сёньня.* І адпусьцi нам грахi нашы,* як i мы адпускаем вiнаватым нашым.* І ня ўводзь нас у спакусу,* але збаў нас ад злога.<br><br>

<font color="#d00505">Заканчэньне вячэрні ў Вялікі пост гл. на с. 29.<br><br>

<strong>Адпушчальныя трапары<br><br>

Чытальнік:</strong></font> «Слава... цяпер...» і сьпявае адпушчальныя песьні (трапары) дня або сьвята.<br><br>

<font color="#d00505"><strong>ЗАКАНЧЭНЬНЕ вячэрні<br><br>

Людзі:</strong></font> Госпадзе, зьмілуйся. <em><font color="#d00505">(12 разоў)</font></em><br><br>

<strong><font color="#d00505">Чытальнік:</font></strong> Слава † Айцу, i Сыну, i Сьвятому Духу.<br><br>

<strong><font color="#d00505">Людзі:</font></strong> Цяпер i заўсёды, i на вякi вякоў. Амiн.<br><br>

Умацуй, Божа, сьвятую хрысьціянскую веру* і ўсіх прававерных хрысьціянаў на век вякоў.<br><br>

<strong><font color="#d00505">Чытальнік:</font></strong> Усесьвятая Багародзіца, збаў нас.<br><br>

<strong><font color="#d00505">Людзі:</font></strong> Больш годную пашаны за херувімаў* і без параўнаньня больш слаўную за серафімаў,* што, захаваўшы дзявоцтва, нарадзіла Бога-Слова,* існую Багародзіцу, Цябе мы ўзьвялічваем.<br><br>

<strong><font color="#d00505">Чытальнік:</font></strong> Слава † Айцу, i Сыну, i Сьвятому Духу.<br><br>

<strong><font color="#d00505">Людзі:</font></strong> Цяпер i заўсёды, i на вякi вякоў. Амiн.<br><br>

Госпадзе, зьмілуйся; Госпадзе, зьмілуйся; Госпадзе, зьмілуйся.* Госпадзе, блаславі.<br><br>

<strong><font color="#d00505">Чытальнік:</font></strong> Малітвамі сьвятых айцоў нашых, Госпадзе, Ісусе Хрысьце, Божа наш, зьмілуйся над намі. †<br><br>

<font color="#d00505"><strong>Людзi: Амiн.<br><br>

Заканчэньне вячэрні ў Вялікі пост</strong><br><br>

Пасьля «Ойча наш» (гл. вышэй, с.27) парадак наступны:<br><br>

Адпушчальныя трапары<br><br>

Людзі кленчаць (або робяць зямныя паклоны)</font><br><br>

<strong><font color="#d00505">Людзі:</font></strong> Багародзіца Дзева, радуйся,* ласкі поўная Марыя, Госпад з табою,* блаславёная Ты між жанчынаў* і блаславёны плод улоньня Твайго,* бо ты нарадзіла Збавіцеля душ нашых. † <em><font color="#d00505">(Зямны паклон)</font></em><br><br>

Слава † Айцу, і Сыну, і Сьвятому Духу.<br><br>

Хрысьціцелю Хрыстовы, усіх нас успамяні,* каб нам вызваліцца ад беззаконьня нашага,* бо табе дадзеная ласка маліцца за нас. † <em><font color="#d00505">(Зямны паклон)</font></em><br><br>

Цяпер, і заўсёды, і на вякі вякоў. Амін.<br><br>

Маліцеся за нас, сьвятыя апосталы і ўсе сьвятыя,* каб нам вызваліцца ад бедаў і суму,* бо ў вас маем надзейных заступнікаў перад Богам. † <em><font color="#d00505">(Зямны паклон)</font></em><br><br>

Пад Тваю міласэрнасьць прыбягаем, Багародзіца Дзева,* маленьняў нашых у час суму не адкінь,* але ад бедаў вызваль нас,* адзіная чыстая, адзіная блаславёная. †<br><br>

<font color="#d00505">Людзі ўстаюць</font><br><br>

Госпадзе, зьмілуйся. <em><font color="#d00505">(40 разоў)</font></em><br><br>

<strong><font color="#d00505">Чытальнік:</font></strong> Слава † Айцу, i Сыну, i Сьвятому Духу.<br><br>

<strong><font color="#d00505">Людзі:</font></strong> Цяпер i заўсёды, i на вякi вякоў. Амiн.<br><br>

Больш годную пашаны за херувімаў* і без параўнаньня больш слаўную за серафімаў,* што, захаваўшы дзявоцтва, нарадзіла Бога-Слова,* існую Багародзіцу, Цябе мы ўзьвялічваем.<br><br>

Госпадзе, зьмілуйся; Госпадзе, зьмілуйся; Госпадзе, зьмілуйся.* Госпадзе, блаславі.<br><br>

<strong><font color="#d00505">Чытальнік:</font></strong> Малітвамі сьвятых айцоў нашых, Госпадзе, Ісусе Хрысьце, Божа наш, зьмілуйся над намі. †<br><br>

<strong><font color="#d00505">Людзi:</font></strong> Амiн.<br><br>

Нябесны Ўладару, дай сілу верным людзям Тваім,* веру ўмацуй, народы суцішы,* даруй сьвету супакой, сьвятую царкву гэтую добра захавай;* раней адышоўшых айцоў і братоў нашых у сялібах праведных пасялі і нас у пакаяньні прымі,* бо Ты добры і Чалавекалюбца.<br><br>

<font color="#d00505"><strong>Малітва сьв. Ахрэма Сірыйца</strong><br><br>

Людзі кленчаць (або робяць зямныя паклоны)</font><br><br>

<strong><font color="#d00505">Чытальнік:</font></strong> Госпадзе і Ўладару жыцьця майго,* духа ленасьці, нуды, уладалюбства і марнаслоўя ня дай мне. † <em><font color="#d00505">(Зямны паклон)</font></em><br><br>

Духа чысьціні, пакоры, цярплівасьці і любові* дай мне, слузе Твайму. † <em><font color="#d00505">(Зямны паклон)</font></em><br><br>

Так, Госпадзе Ўладару!* Дай мне бачыць мае правіны і не асуджаць брата майго,* бо Ты блаславёны на вякі вякоў. Амін. † <em><font color="#d00505">(Зямны паклон)</font></em><br><br>

У Нядзелю сырную вечарам, а таксама ва ўсе нядзелі Вялікага посту малітва сьв. Ахрэма гаворыцца толькі раз з трыма паклонамі, і адразу пасьля яе бывае звычайнае заканчэньне вячэрні (гл. с.18).<br><br>

<strong><font color="#d00505">Людзі:</font></strong> Госпадзе, ачысьці мяне, грэшнага, і зьмілуйся нада мною. † <em><font color="#d00505">(12 разоў з малымі паклонамі)</font></em><br><br>

Госпадзе і Ўладару жыцьця майго,* духа ленасьці, нуды, уладалюбства і марнаслоўя ня дай мне.* Духа чысьціні, пакоры, цярплівасьці і любові дай мне, слузе Твайму.* Так, Госпадзе Ўладару!* Дай мне бачыць мае правіны* і не асуджаць брата майго,* бо Ты блаславёны на вякі вякоў. Амін. † <em><font color="#d00505">(Зямны паклон)</font></em><br><br>

<font color="#d00505">Людзі ўстаюць</font><br><br>

† Сьвяты Божа, Сьвяты Моцны, Сьвяты Несьмяротны, зжалься над намi. <em><font color="#d00505">(Тройчы)</font></em><br><br>

Слава † Айцу, i Сыну, i Сьвятому Духу.<br><br>

Цяпер i заўсёды i на вякi вякоў. Амiн.<br><br>

Усесьвятая Тройца, зжалься над намi:* Госпадзе, ачысьцi грахi нашы;* Уладару, даруй бясчынствы нашы;* Сьвяты, наведай i аздаравi немачы нашы дзеля Твайго iмя.<br><br>

Госпадзе, зьмiлуйся. <em><font color="#d00505">(Тройчы)</font></em><br><br>

Слава † Айцу, i Сыну, i Сьвятому Духу, цяпер i заўсёды, i на вякi вякоў. Амiн.<br><br>

Ойча наш, каторы ёсьць у небе,* сьвяцiся імя Тваё,* прыйдзi валадарства Тваё,* будзь воля Твая,* як у небе, так i на зямлi.* Хлеба нашага штодзённага дай нам сёньня.* І адпусьцi нам грахi нашы,* як i мы адпускаем вiнаватым нашым.* І ня ўводзь нас у спакусу,* але збаў нас ад злога.<br><br>

Госпадзе, зьмiлуйся. <em><font color="#d00505">(12 разоў)</font></em><br><br>

<strong><font color="#d00505">Чытальнік:</font></strong> Усесьвятая Тройца, адзінасутная дзяржава, неразьдзельнае валадарства,* крыніца ўсяго добрага, спагадай і нам, грэшным,* умацуй і настаў на розум сэрцы нашы і адымі ад нас усе нашыя благоцьці,* прасьвятлі нашы думкі, каб нам заўжды славіць і хваліць у песьнях Цябе,* і пакланяцца Табе, кажучы:* адзін сьвяты, адзін Госпад Ісус Хрыстос,* на славу Бога Айца. Амін. †<br><br>

<strong><font color="#d00505">Людзі:</font></strong> Хай будзе імя Гасподняе блаславёнае цяпер і давеку. <em><font color="#d00505">(Тройчы)</font></em><br><br>

<strong><font color="#d00505">Чытальнік:</font></strong> Слава † Айцу, i Сыну, i Сьвятому Духу.<br><br>

<strong><font color="#d00505">Людзі:</font></strong> Цяпер i заўсёды, i на вякi вякоў. Амiн.<br><br>

<font color="#d00505">Людзі могуць сесьці</font><br><br>

<strong>Псалом 33</strong><br><br>

Увесь час бласлаўляць буду Госпада:* хвала Ягоная заўжды на вуснах маіх.<br><br>

Госпадам будзе хваліцца душа мая:* хай пачуюць пакорныя і ўзрадуюцца.<br><br>

Слаўце Госпада са мною:* будзем разам узьвялічваць Яго.<br><br>

Я шукаў Госпада, і Ён пачуў мяне* і адняў ад мяне ўсе страхі мае.<br><br>

Гляньце на Яго і ўзрадуйцеся:* хай абліччы вашыя ня будуць пасаромленыя.<br><br>

Вось убогі ўсклікнуў, і Госпад пачуў яго,* і ад усіх напасьцяў выбавіў яго.<br><br>

Анёл Гасподні стаіць, быццам мур абаронны,* вакол тых, што баяцца Яго, і выбаўляе іх.<br><br>

Пакаштуйце, і ўбачыце, як добры Госпад:* шчасьлівы той, хто да Яго прыбягае.<br><br>

Бойцеся Бога, усе сьвятыя Яго,* бо тыя, што Яго баяцца, не зазнаюць бяды.<br><br>

Багатыя зьбяднелі і церпяць голад;* а тыя, што шукаюць Госпада, ня будуць мець ні ў чым нястачы.<br><br>

Хадзіце, дзеці, паслухайце мяне:* страху Гасподняму навучу вас.<br><br>

Чалавек, ты любіш жыцьцё* і  рады бачыць шчасьлівыя дні?<br><br>

Устрымай язык твой ад злога* і вусны твае ад словаў крывадушных.<br><br>

Ухіліся ад злога і чыні дабро:* шукай супакою і захоўвай яго.<br><br>

Вочы Госпада зьвернутыя да праведных,* вушы Яго чуюць кліч іх.<br><br>

Твар Госпада супраць тых, што чыняць зло,* каб вынішчыць іх памяць на зямлі.<br><br>

Усклікнулі праведнікі, і Госпад пачуў іх,* і ад усіх бедаў выбавіў іх.<br><br>

Блізкі Госпад да скрушлівых сэрцам,* прыгнечаных духам Ён выбаўляе.<br><br>

Шмат бедаў у праведніка,* і ад усіх іх ратуе яго Госпад.<br><br>

Ён сьцеражэ ўсе ягоныя косьці:* ніводная з іх ня скрышыцца.<br><br>

Сьмерць грэшнікаў лютая;* грашаць тыя, што ненавідзяць праведніка.<br><br>

Госпад вызваляе душы слугаў сваіх:* не зазнае кары той, хто на Яго спадзяецца.<br><br>

<strong>Псалом 144</strong><br><br>

Буду ўзьвялічваць Цябе, Божа мой, Уладару мой,*  буду бласлаўляць імя Тваё вечна і на век вякоў.<br><br>

Кожны дзень буду бласлаўляць Цябе* і славіць імя Тваё вечна і на век вякоў.<br><br>

Вялікі Госпад і годны хвалы,* і няма межаў велічы Яго.<br><br>

Пакаленьні за пакаленьнямі будуць славіць творы Твае,* магутнасьць Тваю абвяшчаць;<br><br>

будуць аб’яўляць веліч славы Тваёй,* аб цудах Тваіх расказваць;<br><br>

казаць аб страшнай моцы ўчынкаў Тваіх,* ведамай рабіць веліч Тваю;<br><br>

успомняць бязьмежнасьць дабрыні Тваёй, * у справядлівасьці Тваёй узрадуюцца.<br><br>

Госпад ласкавы і міласэрны,* доўгацярплівы і багаты на ласку.<br><br>

Госпад добры і спагадлівы* да ўсіх стварэньняў Сваіх.<br><br>

Хай усе творы Твае, Госпадзе, славяць Цябе,* і сьвятыя Твае хай бласлаўляюць Цябе.<br><br>

Хай расказваюць аб хвале валадарства Твайго* і абвяшчаюць магутнасьць Тваю,<br><br>

Каб яўнай стала сынам людзкім веліч Твая* і хвала Твайго пышнага валадарства.<br><br>

Валадарства Тваё – валадарства ўсіх вякоў,* і панаваньне Тваё трывае праз усе пакаленьні.<br><br>

Госпад верны ва ўсіх словах Сваіх* і сьвяты ва ўсіх творах Сваіх.<br><br>

Госпад падтрымлівае тых, што падаюць,* і падымае прыгнечаных.<br><br>

Вочы ўсіх да Цябе зьвяртаюцца з надзеяю,* і Ты даеш ім страву ў свой час.<br><br>

Адчыняеш руку Тваю* і ўсе жывое сыціш.<br><br>

Госпад справядлівы ва ўсіх сьцежках Сваіх* і сьвяты ва ўсіх учынках Сваіх.<br><br>

Госпад блізкі да тых, што клічуць Яго* – да ўсіх, што клічуць Яго шчыра.<br><br>

Ён спаўняе жаданьні тых, што баяцца Яго,* чуе кліч і выбаўляе іх.<br><br>

Госпад ахоўвае ўсіх, што любяць Яго,* а грэшных загубіць.<br><br>

Хай вусны мае абвяшчаюць хвалу Гасподнюю,* і ўсё жывое хай бласлаўляе імя сьвятое Яго.<br><br>

<font color="#d00505">Людзі ўстаюць</font><br><br>

<strong><font color="#d00505">Чытальнік:</font></strong> Слава † Айцу, i Сыну, i Сьвятому Духу.<br><br>

<strong><font color="#d00505">Людзі:</font></strong> Цяпер i заўсёды i на вякi вякоў. Амiн.<br><br>

Дастойна ёсьць сапраўды называць шчасьлiваю Цябе, Багародзiцу,* вечна блаславёную i беззаганную Мацi Бога нашага.<br><br>

<strong><font color="#d00505">Чытальнік:</font></strong> Усесьвятая Багародзіца, збаў нас.<br><br>

Людзi: Больш годную пашаны за херувiмаў* i без параўнаньня больш слаўную за серафiмаў,* што, захаваўшы дзявоцтва, нарадзiла Бога-Слова,* iсную Багародзiцу, Цябе мы ўзьвялiчваем.<br><br>

<strong><font color="#d00505">Чытальнік:</font></strong> Слава † Айцу, i Сыну, i Сьвятому Духу.<br><br>

<strong><font color="#d00505">Людзі:</font></strong> Цяпер i заўсёды i на вякi вякоў. Амiн.<br><br>

Госпадзе, зьмілуйся; Госпадзе, зьмілуйся; Госпадзе, зьмілуйся.* Госпадзе, блаславі.<br><br>

<strong><font color="#d00505">Чытальнік:</font></strong> Малітвамі сьвятых айцоў нашых, Госпадзе, Ісусе Хрысьце, Божа наш, зьмілуйся над намі. †<br><br>

<strong><font color="#d00505">Людзi:</font></strong> Амiн.
