<!DOCTYPE HTML><strong><font color="#d00505">ВЯЧЭРНЯЯ СЛУЖБА ШТОДЗЁННАЯ<br>
(БЕЗ СЬВЯТАРА)</font></strong><br>
<font color="#d00505"><em>(Рэдакцыя газеты “Царква”, Берасьце, 2011)</em></font><br>
<br>
<strong><font color="#d00505">Пачатковыя малітвы</font></strong><br>
<br>
<font color="#d00505"><strong>Чытальнік:</strong></font> Малітвамі сьвятых айцоў нашых, Госпадзе, Ісусе Хрысьце, Божа наш, зьмілуйся над намі. †<br>
<br>
<font color="#d00505"><strong>Людзі:</strong></font> Амiн.<br>
<br>
<font color="#d00505"><strong>Чытальнік:</strong></font> Слава Табе, Божа наш, слава Табе.<br>
<br>
<font color="#d00505"><strong>Людзі:</strong></font> Уладару нябесны,* Суцяшальніку,* Духу праўды,* Ты ўсюды прысутны i ўсё напаўняеш,* Скарбнiца дабра i жыцьця Падаўча,* прыйдзi i пасялiся ў нас,* i ачысьцi нас ад усяго благога,* i збаў, Добры, душы нашы.<br>
<br>
† Сьвяты Божа, Сьвяты Моцны, Сьвяты Несьмяротны, зжалься над намi. <font color="#d00505"><em>(Тройчы)</em></font><br>
<br>
Слава † Айцу, i Сыну, i Сьвятому Духу,* цяпер i заўсёды, i на вякi вякоў. Амiн.<br>
<br>
Усесьвятая Тройца, зжалься над намi:* Госпадзе, ачысьцi грахi нашы;* Уладару, даруй бясчынствы нашы;* Сьвяты, наведай i аздаравi немачы нашы дзеля Твайго iмя.<br>
<br>
Госпадзе, зьмiлуйся. <font color="#d00505"><em>(Тройчы)</em></font><br>
<br>
Слава † Айцу, i Сыну, i Сьвятому Духу,* цяпер i заўсёды, i на вякi вякоў. Амiн.<br>
<br>
Ойча наш, каторы ёсьць у небе,* сьвяцiся імя Тваё,* прыйдзi валадарства Тваё,* будзь воля Твая,* як у небе, так i на зямлi.* Хлеба нашага штодзённага дай нам сёньня.* І адпусьцi нам грахi нашы,* як i мы адпускаем вiнаватым нашым.* І ня ўводзь нас у спакусу,* але збаў нас ад злога.<br>
<br>
Госпадзе, зьмiлуйся. <font color="#d00505"><em>(12 разоў)</em></font><br>
<br>
Слава † Айцу, i Сыну, i Сьвятому Духу,* цяпер i заўсёды, i на вякi вякоў. Амiн.<br>
<br>
† Прыйдзіце, паклонімся Ўладару нашаму Богу.<br>
<br>
† Прыйдзіце, паклонімся і прыпадзем да Хрыста, Уладара нашага і Бога.<br>
<br>
† Прыйдзіце, паклонімся і прыпадзем да самога Хрыста, Уладара і Бога нашага.<br>
<br>
<em><font color="#d00505">Людзі могуць сесьці.</font></em><br>
<br>
<br>
<strong>Псалом 103</strong><br>
<br>
<em><font color="#d00505">Як правіла, псалмы чытаюцца антыфонна: двума чытальнікамі, чытальнікам і людзьмі або дзьвюма групамі людзей.</font></em><br>
<br>
Блаславі, душа мая, Госпада!* Госпадзе Божа мой, Ты вялікі наўзьдзіў!<br>
<br>
Ты апрануўся ў веліч і красу,* Ты ахутаўся сьвятлом, быццам плашчом.<br>
<br>
Ты расьцягнуў неба, быццам шацёр,* хорамы Твае над водамі паставіў.<br>
<br>
Ты робіш з хмараў калясьніцу Cабе,* ходзіш на крылах ветру.<br>
<br>
Ты робіш вятры пасланцамі Тваімі,* і слугамі Тваімі – полымя агню.<br>
<br>
Ты ўмацаваў зямлю на асновах яе:* не пахісьнецца павек вякоў.<br>
<br>
Безданьню, быццам вопраткаю, пакрыў Ты яе:* воды над гарамі сталі.<br>
<br>
Ад пагрозы Тваёй яны ўзад падаліся,* ад грому голасу Твайго задрыжалі.<br>
<br>
Горы ўзьняліся, даліны зышлі ў месцы,* якія Ты ім назначыў.<br>
<br>
Ты ўстанавіў межы, якіх ім не перайсьці,* каб не пакрыць зноў зямлю.<br>
<br>
Ты пасылаеш крыніцы ў рэкі,* што плывуць у далінах між гораў.<br>
<br>
З іх п’юць усе зьвяры польныя,* аслы дзікія ў іх смагу сваю гасяць.<br>
<br>
Каля іх птушкі нябесныя жывуць:* між скалаў чутны сьпеў іх.<br>
<br>
З хорамаў Тваіх навадняеш горы:* зямля поўніцца плодам твораў Тваіх.<br>
<br>
Ты вырошчваеш траву для жывёлы, зельле на пажытак чалавеку,* каб ён мог здабыць сабе ежу з зямлі:<br>
<br>
віно, што весяліць сэрца чалавека; аліву, што робіць твар сьветлым;* хлеб, што сэрца чалавека ўмацоўвае.<br>
<br>
Дрэвы Гасподнія маюць удосталь соку* – кедры ліванскія, якія Ён насадзіў,<br>
<br>
там птушкі маюць гнёзды свае;* кіпарысы – бусьлінае жыльлё.<br>
<br>
Горы высокія для дзікіх козаў,* шчыліны скалаў – сховішча для грызуноў.<br>
<br>
Ты стварыў месяц, каб паказваў поры;* сонца знае час захаду свайго.<br>
<br>
Пасылаеш цемру, і надыходзіць ноч,* падчас якое выходзяць усе зьвяры лясныя.<br>
<br>
Львяняты рыкаюць, шукаючы здабычы,* просячы ў Бога спажывы сабе.<br>
<br>
Як толькі сонца ўзыдзе, яны хаваюцца* і кладуцца ў логавах сваіх.<br>
<br>
Выходзіць чалавек да справаў сваіх* і да работы сваёй да вечара.<br>
<br>
Якое багацьце твораў Тваіх, Госпадзе!* Ты ўсё мудра стварыў: зямля поўная стварэньняў Тваіх.<br>
<br>
Вось мора вялікае і прасторнае:* у ім рухаецца безьліч стварэньняў, жывёлаў вялікіх і малых.<br>
<br>
Караблі плаваюць па ім,*і кіт агромністы там, якога Ты стварыў, каб бавіўся ў ім.<br>
<br>
Усе яны чакаюць ад Цябе,* каб Ты даў ім спажыву ў свой час.<br>
<br>
Ты ім даеш, і яны падбіраюць,* адкрываеш руку Тваю, і яны поўняцца ўсякім дабром.<br>
<br>
Калі ж Ты хаваеш твар Твой ад іх, яны трывожацца;* адымаеш дух ад іх, і яны гібеюць, і ў пыл зноў вяртаюцца.<br>
<br>
Пасылаеш Духа Твайго, і яны ажываюць,* і Ты абнаўляеш твар зямлі.<br>
<br>
Няхай слава Гасподняя трывае давеку,* хай Госпад цешыцца з твораў Сваіх.<br>
<br>
Ён гляне на зямлю, і яна дрыжыць,* дакранецца да гораў, і яны дымяцца.<br>
<br>
Праз усё жыцьцё маё буду хваліць Госпада,* буду ў песьнях славіць Бога майго, пакуль буду жыць.<br>
<br>
Няхай прыемнай Яму будзе песьня мая:* я радуюся ў Госпадзе.<br>
<br>
Няхай счэзнуць грэшнікі з зямлі* і няхай ня будзе больш нягоднікаў.<br>
<br>
Блаславі, душа мая, Госпада!<br>
<br>
Сонца знае час захаду свайго;* Ты пасылаеш цемру і надыходзіць ноч.<br>
<br>
Якое багацьце твораў Тваіх, Госпадзе:* Ты ўсё мудра стварыў.<br>
<br>
<font color="#d00505"><em>Людзі ўстаюць.</em><br>
<br>
<strong>Чытальнік:</strong></font> Слава † Айцу, i Сыну, i Сьвятому Духу.<br>
<br>
<font color="#d00505"><strong>Людзі:</strong></font> Цяпер i заўсёды i на вякi вякоў. Амiн.<br>
<br>
† Алілуя, алілуя, алілуя: слава Табе, Божа. <em><font color="#d00505">(Тройчы)<br>
<br>
Людзі могуць сесьці.</font></em><br>
<br>
<br>
<strong><font color="#d00505">Чытаньне Псалтыра</font></strong><br>
<br>
<em><font color="#d00505">На гэтым месцы звычайна бывае чытаньне адпаведнай часткі (катызмы) Псалтыра. Калі чытаньня няма, як напрыклад у нядзелі вечарам, людзі адразу пачынаюць сьпяваць <strong>«Госпадзе, Цябе клічу»</strong>.</font></em><br>
<br>
<strong><em><font color="#d00505">У суботы</font></em></strong><em><font color="#d00505"> вечарам замест усёй 1-ай катызмы, дзе ёсьць звычай, сьпяваюцца </font><strong><font color="#d00505">выбраныя вершы з псалмаў 1-3</font></strong><font color="#d00505"> (тое ж на сьвяты Багародзіцы і вялікіх сьвятых)</font></em><font color="#d00505">.</font><br>
<br>
<strong><font color="#d00505">18-ая КАТЫЗМА<br>
(«Песьні ўзыходжаньня»)</font><br>
<br>
Псалом 119</strong><br>
<br>
У бядзе гукаў я Госпада,* і Ён пачуў мяне.<br>
<br>
Госпадзе, вызваль душу маю* ад вуснаў хлусьлівых і ад языка здрадлівага.<br>
<br>
Што дасьць або што прынясе табе* хлусьлівы язык?<br>
<br>
Вострыя стрэлы магутнага* і распаленае вугольле жаўтазелю.<br>
<br>
Гора мне, што жыву як прыхадзень,* прабываю ў палатках Кідарскіх.<br>
<br>
Задоўга жыла душа мая* сярод міраненавісьнікаў.<br>
<br>
Калі я кажу ім пра мір,* яны імкнуцца да вайны.<br>
<br>
<strong>Псалом 120</strong><br>
<br>
Уздымаювочы мае да гораў:* адкуль мае прыйсьці дапамога мая?<br>
<br>
Дапамога мая ад Госпада,* які стварыў неба і зямлю.<br>
<br>
Ён ня дасьць пахіснуцца назе тваёй:* не засьпіць Той, Хто сьцеражэ цябе.<br>
<br>
Ня дрэмле і ня сьпіць* Той, Хто ахоўвае Ізраіля.<br>
<br>
Госпад твой абаронца з правага боку твайго:* сонца не паразіць цябе ўдзень, ані месяц уночы.<br>
<br>
Госпад захавае цябе ад усяго благога:* захавае Ён душу тваю.<br>
<br>
Госпад будзе сьцерагчы твой выхад і прыйсьце* цяпер і на ўсе вякі.<br>
<br>
<strong>Псалом 121</strong><br>
<br>
Усьцешыўся я, калі мне сказалі:* пойдзем да дому Гасподняга!<br>
<br>
Ногі нашы* стаяць у браме тваёй, Ерусалім:<br>
<br>
Ерусалім адбудаваны,* горад суцэльны.<br>
<br>
Туды ідуць пакаленьні, пакаленьні Гасподнія, паводле закону Ізраіля,* каб славіць імя Гасподняе.<br>
<br>
Там устаноўленыя пасады судовыя,* пасады дому Давідавага.<br>
<br>
Прасіце супакою для Ерусаліму,* няхай жывуць у супакоі ўсе, што любяць цябе!<br>
<br>
Няхай будзе супакой у мурах тваіх,* бясьпечнасьць у харомах тваіх!<br>
<br>
Дзеля братоў і прыяцеляў маіх буду казаць:* «Мір табе!»<br>
<br>
З увагі на дом Госпада Бога нашага* буду жадаць дабра табе.<br>
<br>
<strong>Псалом 122</strong><br>
<br>
Уздымаю вочы мае* да Цябе, што жывеш у небе.<br>
<br>
Як вочы слуг узіраюцца на рукі гаспадароў сваіх,* і як вочы служкі на рукі гаспадыні сваёй,<br>
<br>
так вочы нашы ўзьнесеныя да Госпада Бога нашага,* пакуль Ён ня зьмілуецца над намі.<br>
<br>
Зьмілуйся над намі, Госпадзе, зьмілуйся над намі,* бо даволі мы сытыя пагардай.<br>
<br>
Даволі душа наша поўная насьмешак магутных* і пагарды гордых.<br>
<br>
<strong>Псалом 123</strong><br>
<br>
Калі б ня Госпад быў на нашым баку* – хай прызнаецца Ізраіль, –<br>
<br>
калі б ня Госпад быў на нашым баку,* калі на нас паўсталі людзі,<br>
<br>
яны б жывымі праглынулі нас,* калі іхняя злосьць распальвалася супраць нас;<br>
<br>
вада затапіла б нас,* паток заліў бы нас,<br>
<br>
бурлівыя воды* пранесьліся б над намі.<br>
<br>
Блаславёны Госпад,* які не аддаў нас на патраву ў зубы іх.<br>
<br>
Душа нашая, быццам птушка, вырвалася з сеткі лаўцоў:* сетка парвалася і мы ўратаваліся.<br>
<br>
Дапамога нашая ў імені Госпада,* які стварыў неба і зямлю.<br>
<br>
<font color="#d00505"><em>Людзі ўстаюць.</em><br>
<br>
<strong>Чытальнік:</strong></font> Слава † Айцу, i Сыну, i Сьвятому Духу.<br>
<br>
<font color="#d00505"><strong>Людзі:</strong></font> Цяпер i заўсёды i на вякi вякоў. Амiн.<br>
<br>
† Алілуя, алілуя, алілуя: слава Табе, Божа. <font color="#d00505"><em>(Тройчы)<br>
<br>
Людзі могуць сесьці.</em></font><br>
<br>
<strong>Псалом 124</strong><br>
<br>
Тыя, што спадзяюцца на Госпада,* быццам гара Сыён, не пахіснуцца давеку.<br>
<br>
Горы навакол Ерусаліму,* і Госпад навакол народу Свайго цяпер і давеку.<br>
<br>
Бо Госпад ня дасьць жэзлу нязбожных панаваць над лёсам праведных,* каб праведнікі не працягвалі рук сваіх да беззаконьня.<br>
<br>
Госпадзе, чыні дабро людзям добрым* і шчырага сэрца.<br>
<br>
А тых, што зыходзяць на крывыя сьцежкі,* хай Госпад адкіне разам са злачынцамі.<br>
<br>
Мір Ізраілю!<br>
<br>
<strong>Псалом 125</strong><br>
<br>
Калі Госпад вяртаў палонных Сыёну,* мы былі быццам у сьне.<br>
<br>
Тады вусны нашыя былі поўныя сьмеху, а язык – радасьці;* тады пагане гаварылі між сабою: «Як добра абышоўся з імі Госпад!»<br>
<br>
Госпад абышоўся цудоўна з намі,* і мы ўсьцешыліся.<br>
<br>
Вярні, Госпадзе, нашых палонных,* быццам ручаі на сасмаглую зямлю.<br>
<br>
Тыя, што сеюць са сьлязьмі,* жаць будуць у радасьці.<br>
<br>
Тыя, што з плачам нясуць зерне сеяць,* вяртаюцца радасныя, несучы снапы свае.<br>
<br>
<strong>Псалом 126</strong><br>
<br>
Калі ня Госпад збудуе дом, марныя намаганьні будаўнікоў;* і калі ня Госпад сьцеражэ места, дарэмна пільнуюць яго вартаўнікі.<br>
<br>
Дарэмна ўстаеце на досьвітку, сядзіце да позьняй ночы, спажываеце хлеб свой у цяжкай працы:* Госпад і ў сьне абдорвае абраньнікаў Сваіх.<br>
<br>
Вось дзеці – гэта дар Госпада,* а плод улоньня – узнагарода.<br>
<br>
Як стрэлы ў руцэ ваяра,* так сыны маладыя.<br>
<br>
Шчасьлівы той, хто напоўніў імі калчан свой:* ня будуць пасаромленыя, калі ў браме стануць для расправы з ворагам.<br>
<br>
<strong>Псалом 127</strong><br>
<br>
Блаславёныя ўсе, што баяцца Госпада,* і што ходзяць Ягонымі шляхамі.<br>
<br>
Будзеш карміцца з працы рук тваіх,* будзеш шчасьлівы і добра табе будзе.<br>
<br>
Жонка твая будзе быццам пладавітая лаза вінаградная ў зацішшы дому твайго;* сыны ж твае – быццам галінкі аліўныя вакол стала твайго.<br>
<br>
Так будзе блаславёны* той, хто баіцца Госпада!<br>
<br>
Няхай блаславіць цябе Госпад з Сыёну,* каб ты бачыў дабрабыт Ерусаліму праз усе дні жыцьця твайго,<br>
<br>
каб ты дачакаўся бачыць* дзяцей сыноў тваіх.<br>
<br>
Мір Ізраілю!<br>
<br>
<strong>Псалом 128</strong><br>
<br>
Шмат прыгняталі мяне з маладосьці маёй* – хай прызнаецца Ізраіль, –<br>
<br>
вельмі прыгняталі мяне з маладосьці маёй,* але ня здолелі перамагчы мяне.<br>
<br>
На хрыбце маім аралі яны,* доўгія барозны свае праганяючы.<br>
<br>
Але справядлівы Госпад* абцяў вяроўкі нязбожных.<br>
<br>
Няхай будуць пасаромленыя і адступяцца* ўсе, што ненавідзяць Сыён.<br>
<br>
Няхай стануцца падобнымі да травы на страсе,* што засыхае перад тым, як вырвуць яе,<br>
<br>
жнец ня здолее напоўніць ёю жмені сваёй,* ані той, хто вяжа снапы, – прыгаршчаў сваіх.<br>
<br>
І тыя, што праходзяць паўз іх, ня скажуць:* «Блаславеньне Гасподняе хай будзе на вас! Бласлаўляем вас у імя Гасподняе».<br>
<br>
<font color="#d00505"><em>Людзі ўстаюць.</em><br>
<br>
<strong>Чытальнік:</strong></font> Слава † Айцу, i Сыну, i Сьвятому Духу.<br>
<br>
<font color="#d00505"><strong>Людзі:</strong></font> Цяпер i заўсёды i на вякi вякоў. Амiн.<br>
<br>
† Алілуя, алілуя, алілуя: слава Табе, Божа. <font color="#d00505"><em>(Тройчы)<br>
<br>
Людзі могуць сесьці.</em></font><br>
<br>
<strong>Псалом 129</strong><br>
<br>
З глыбіні клічу Цябе, Госпадзе:<br>
<br>
Госпадзе, пачуй голас мой.* Хай вушы Твае будуць уважлівымі да голасу маленьня майго.<br>
<br>
Калі памятлівы бясчынстваў нашых будзеш, Госпадзе:* Госпадзе, хто зможа ўстаяць?<br>
<br>
Але ж у Цябе адпушчэньне ёсьць,* хай баяцца Цябе.<br>
<br>
Дзеля імя Твайго спадзяюся на Цябе, Госпадзе:* душа мая чакае слова Твайго;<br>
<br>
душа мая спадзяецца на Госпада больш, чым сьвітаньня чакае страж начны,* больш, чым сьвітаньня.<br>
<br>
Хай Ізраіль чакае Госпада,* бо ў Госпада міласэрнасьць і вялікае ў Яго збаўленьне,<br>
<br>
і Ён выбавіць Ізраіля* ад усіх беззаконьняў яго.<br>
<br>
<strong>Псалом 130</strong><br>
<br>
Сэрца маё, Госпадзе, не ганарыцца, і вочы мае не глядзяць пыхліва.* Не ганюся за тым, што для мяне завялікае або недасяжнае.<br>
<br>
Але я ўпакорыў і супакоіў душу маю:<br>
<br>
быццам грудное дзіцятка на лоне маці,* як малое дзіцятка, так душа мая ўва мне.<br>
<br>
Спадзявайся, Ізраілю, на Госпада* цяпер і давеку.<br>
<br>
<strong>Псалом 131</strong><br>
<br>
Успомні, Госпадзе, Давіда* і ўсе ягоныя намаганьні,<br>
<br>
як ён кляўся Госпаду,* даваў абяцаньне Моцнаму Якубаваму:<br>
<br>
«Не ўвайду да пакояў дому майго,* і ня ўзыду на пасьцель ложа майго,<br>
<br>
і ня дам сну вачом маім,* і спачынку павекам маім,<br>
<br>
пакуль не знайду месца для Госпада,* памяшканьня для Моцнага Якубавага».<br>
<br>
Вось мы чулі пра яго ў Эфраце,* знайшлі яго на полі Яару;<br>
<br>
увойдзем у Ягонае жыльлё,* падзем ніцма перад падножжам ног Ягоных.<br>
<br>
Устань, Госпадзе, ідзі на месца спачынку Твайго,* Ты і каўчэг славы Тваёй.<br>
<br>
Хай сьвятары Твае апрануцца ў справядлівасьць,* і сьвятыя Твае хай узрадуюцца.<br>
<br>
З увагі на Давіда, слугу Твайго,* не адварочвай твару ад памазаньніка Твайго.<br>
<br>
Кляўся Госпад Давіду моцнай клятваю, і не адступіцца ад яе:* «Нашчадкаў тваіх пасаджу на пасадзе тваім.<br>
<br>
Калі сыны твае захаваюць запавет Мой і прыказаньні, якіх Я іх навучу,* дык і іх сыны будуць сядзець на пасадзе тваім давеку».<br>
<br>
Бо Госпад выбраў Сыён,* пажадаў мець яго за сялібу:<br>
<br>
«Вось месца Майго супачынку давеку, дзе буду жыць,* бо Я ўпадабаў яго;<br>
<br>
багацьці ягоныя шчодра бласлаўлю,* бедных ягоных насычу хлебам;<br>
<br>
сьвятароў ягоных апрану ў збаўленьне,* і сьвятыя яго ў радасьці жыць будуць.<br>
<br>
Там Я дам моц Давіду,* сьветач пастаўлю памазаньніку Майму;<br>
<br>
ворагаў ягоных пакрыю сорамам,* а над ім закрасуе сьвятасьць Мая».<br>
<br>
<strong>Псалом 132</strong><br>
<br>
Вось як добра, як міла,* калі браты жывуць разам!<br>
<br>
быццам алей духмяны на галаве, што сьцякае па барадзе, барадзе Ааронавай,* ажно да краёў шаты яго;<br>
<br>
быццам раса Гэрмону, што спадае на гару Сыён,* – бо там Госпад дае сваё блаславеньне і жыцьцё давеку.<br>
<br>
<strong>Псалом 133</strong><br>
<br>
Блаславіце Госпада, усе слугі Гасподнія,* усе, што чуваеце начамі ў сьвятыні Гасподняй!<br>
<br>
Уздымайце рукі вашыя да месца сьвятога* і бласлаўляйце Госпада!<br>
<br>
Няхай блаславіць вас з Сыёну Госпад,* што стварыў неба і зямлю!<br>
<br>
<font color="#d00505"><em>Людзі ўстаюць.</em><br>
<br>
<strong>Чытальнік:</strong></font> Слава † Айцу, i Сыну, i Сьвятому Духу.<br>
<br>
<font color="#d00505"><strong>Людзі:</strong></font> Цяпер i заўсёды i на вякi вякоў. Амiн.<br>
<br>
† Алілуя, алілуя, алілуя: слава Табе, Божа. <font color="#d00505"><em>(Тройчы)</em></font><br>
<br>
<br>
<strong><font color="#d00505">Вячэрнія песьні</font></strong><br>
<font color="#d00505"><strong>(«Песьні пры запаленых сьвечках»)</strong><br>
<br>
<em>Калі сьвятар кадзіць, належыць стаяць.</em></font><br>
<br>
<strong>Псалом 140</strong><br>
<br>
Госпадзе, Цябе клічу: пачуй мяне.<br>
<br>
Пачуй мяне, Госпадзе!<br>
<br>
Госпадзе, Цябе клічу: пачуй мяне;* будзь уважлівы да голасу маленьня майго, калі я клічу Цябе.<br>
<br>
Пачуй мяне, Госпадзе.<br>
<br>
Хай малітва мая ўзыдзе да Цябе, быццам кадзіла,* і ахвярай вячэрняй будзе ўздыманьне рук маіх.<br>
<br>
Пачуй мяне, Госпадзе.<br>
<br>
<em><font color="#d00505">Людзі могуць сесьці.<br>
<br>
Наступныя <strong><em>вершы Пс 140</em></strong>, аж да вершу </font><strong><font color="#d00505">«Вызваль з вязьніцы»</font></strong> <font color="#d00505">Пс 141, звычайна чытаюцца або зусім прапускацца.<br>
<br>
У нядзелю, калі ёсьць </font></em><strong><em><font color="#d00505">10 песьняў</font></em></strong><em><font color="#d00505"> (зьменныя часткі на кожны дзень або сьвята), чытальнік сьпявае (або чытае) іх пасьля кожнага з наступных вершаў з псалмаў:</font></em><br>
<br>
Вызваль з вязьніцы душу маю,* каб мне дзякаваць імю Твайму.<br>
<br>
Праведнікі вакол мяне чакаюць,* калі Ты мне пакажаш спагадлівасьць Тваю.<br>
<br>
<em><font color="#d00505">Калі ёсьць </font><strong><font color="#d00505">8 песьняў</font></strong><font color="#d00505">, чытальнік пачынае сьпяваць іх пасьля наступнага вершу:</font></em><br>
<br>
<strong>Псалом 129</strong><br>
<br>
З глыбіні клічу Цябе, Госпадзе:* Госпадзе, пачуй голас мой.<br>
<br>
Хай вушы Твае будуць уважлівымі* да голасу маленьня майго.<br>
<br>
<em><font color="#d00505">На штодзённай вячэрні звычайна ёсьць </font></em><strong><em><font color="#d00505">6 песьняў</font></em></strong><em><font color="#d00505">, якія сьпяваюцца пасьля наступнага вершу:</font></em><br>
<br>
Калі памятлівы бясчынстваў нашых будзеш, Госпадзе: Госпадзе, хто зможа ўстаяць?* Але ж у Цябе адпушчэньне ёсьць, хай баяцца Цябе.<br>
<br>
Дзеля імя Твайго спадзяюся на Цябе, Госпадзе:* душа мая чакае слова Твайго. Душа мая спадзяецца на Госпада.<br>
<br>
<em><font color="#d00505">Калі ёсьць </font></em><strong><em><font color="#d00505">4 песьні</font></em></strong><em><font color="#d00505">:</font></em><br>
<br>
Больш, чым сьвітаньня чакае страж начны, больш, чым сьвітаньня;* хай Ізраіль чакае Госпада.<br>
<br>
Бо ў Госпада міласэрнасьць і вялікае ў Яго збаўленьне,* і Ён выбавіць Ізраіля ад усіх беззаконьняў яго.<br>
<br>
<em><font color="#d00505">Калі ёсьць </font></em><strong><em><font color="#d00505">2 песьні</font></em></strong><em><font color="#d00505">:</font></em><br>
<br>
<strong>Псалом 116</strong><br>
<br>
Хваліце Госпада, усе народы,* слаўце Яго, усе людзі.<br>
<br>
Бо міласэрнасьць Ягоная ўмацавалася над намі* і вернасьць Гасподняя трывае давеку.<br>
<br>
<em><font color="#d00505">Людзі ўстаюць.</font></em><br>
<br>
<font color="#d00505"><strong>Чытальнік:</strong></font> Слава † Айцу, і Сыну, і Сьвятому Духу.<br>
<br>
<font color="#d00505"><em>Чытае пахвальную песьню сьвятому (калі ёсьць).</em></font><br>
<br>
Цяпер і заўсёды, і на вякі вякоў. Амін.<br>
<br>
<font color="#d00505"><em>Чытае пахвальную песьню ў гонар Багародзіцы.</em><br>
<br>
<br>
<strong>Вячэрні гімн<br>
<br>
Людзі:</strong></font> Сьвятло лагоднае сьвятое славы несьмяротнага Айца нябеснага,* сьвятога, блаславёнага – Ісусе Хрысьце!* Дажыўшы да захаду сонца і ўбачыўшы вячэрняе сьвятло,* славім † Айца, і Сына, і Сьвятога Духа – Бога.* Дастойна ёсьць на ўсякі час чыстымі галасамі пяяць хвалу Тваю, Сыне Божы, што даеш жыцьцё:* дзеля гэтага сьвет славіць Цябе.<br>
<br>
<br>
<font color="#d00505"><strong>Пракімен<br>
<br>
Чытальнік:</strong> <em>Чытае пракімен дня.</em><br>
<br>
<strong>Людзі:</strong> <em>Паўтараюць першы верш, як прыпеў.</em></font><br>
<br>
<br>
<strong><font color="#d00505">Пракімены на вячэрні штодзённай</font></strong><br>
<br>
<em><font color="#d00505">(У Вялікі пост кожны дзень мае свае пракімены).</font></em><br>
<br>
<strong><em><font color="#d00505">У суботу</font></em></strong><em><font color="#d00505"> вечарам (Пс 92:1, 5)</font></em><br>
<br>
Госпад пануе,* Ён апрануўся ў красу.<br>
<br>
<em><font color="#d00505">Верш 1:</font></em> Апрануўся Госпад у сілу і падперазаўся.<br>
<br>
<em><font color="#d00505">Верш 2:</font></em> Ён умацаваў сусьвет, што не зварухнецца.<br>
<br>
<em><font color="#d00505">Верш 3:</font></em> Дому Твайму належыцца сьвятасьць, Госпадзе, праз усе дні.<br>
<br>
<strong><em><font color="#d00505">У нядзелю</font></em></strong><em><font color="#d00505"> вечарам (Пс 133:1)</font></em><br>
<br>
Вось блаславіце Госпада,* усе слугі Гасподнія.<br>
<br>
<em><font color="#d00505">Верш:</font></em> Усе вы, што стаіце ў сьвятыні Гасподняй, на панадворку дому Бога нашага.<br>
<br>
<strong><em><font color="#d00505">У панядзелак</font></em></strong><em><font color="#d00505"> вечарам (Пс 4:2)</font></em><br>
<br>
Госпад пачуе мяне,* калі буду клікаць Яго.<br>
<br>
<em><font color="#d00505">Верш:</font></em> Калі паклічу Цябе, пачуй мяне, Божа, што справядлівасьць мне чыніш.<br>
<br>
<strong><em><font color="#d00505">У аўторак</font></em></strong><em><font color="#d00505"> вечарам (Пс 22:6, 1)</font></em><br>
<br>
Міласэрнасьць Твая, Госпадзе, будзе са мною* праз усе дні жыцьця майго.<br>
<br>
<em><font color="#d00505">Верш:</font></em> Госпад – мой пастыр, і ні ў чым ня буду мець нястачы: на месцы пажыўным Ён пасяліў мяне.<br>
<br>
<strong><em><font color="#d00505">У сераду</font></em></strong><em><font color="#d00505"> вечарам (Пс 53:3, 4)</font></em><br>
<br>
Божа, дзеля імя Твайго збаў мяне* і сілаю Тваёю абарані мяне.<br>
<br>
<em><font color="#d00505">Верш:</font></em> Божа, пачуй малітву маю, будзь уважлівы да слоў вуснаў маіх.<br>
<br>
<strong><em><font color="#d00505">У чацьвер</font></em></strong><em><font color="#d00505"> вечарам (Пс 120:2, 1)</font></em><br>
<br>
Дапамога мая ад Госпада,* які стварыў неба і зямлю.<br>
<br>
<em><font color="#d00505">Верш:</font></em> Уздымаю вочы мае да гораў, адкуль мае прыйсьці дапамога мая.<br>
<br>
<em><font color="#d00505">У пятніцу вечарам (Пс 58:10, 11:2)</font></em><br>
<br>
Ты мой заступнік, Божа,* і міласэрнасьць Твая заўжды са мною.<br>
<br>
<em><font color="#d00505">Верш:</font></em> Вызваль мяне ад ворагаў маіх, Божа, абарані ад тых, што паўстаюць на мяне.<br>
<br>
<br>
<font color="#d00505"><strong>Чытаньні з Сьвятога Пісаньня</strong></font><br>
<em><font color="#d00505">(На вячэрнях у Вялікі пост і ў сьвяты)<br>
<br>
Людзі могуць сесьці.<br>
<br>
Пасьля чытаньняў можна дадаць адмысловыя </font></em><strong><em><font color="#d00505">малітвы і просьбы</font></em></strong><em><font color="#d00505">.<br>
<br>
Людзі ўстаюць.</font></em><br>
<br>
<br>
<strong><font color="#d00505">Малітва ўслаўленьня</font></strong><br>
<br>
Дай, Госпадзе, у гэты вечар* захавацца нам без граху.<br>
<br>
Блаславёны Ты, Госпадзе, Божа айцоў нашых,* і імя Тваё ўсяхвальнае і праслаўленае давеку. Амін.<br>
<br>
Хай міласэрнасьць Твая, Госпадзе, спачыне на нас,* бо мы ўсклалі надзею на Цябе.<br>
<br>
Блаславёны Ты, Госпадзе,* навучы мяне Тваім запаветам.<br>
<br>
Блаславёны Ты, Уладару,* дай мне зразумець Твае запаветы.<br>
<br>
Блаславёны Ты, Сьвяты,* прасьвятлі мяне запаветамі Тваімі.<br>
<br>
Міласэрнасьць Твая, Госпадзе, вечна трывае:* не пагардзі творамі рук Тваіх.<br>
<br>
Табе належыцца хвала,* Табе належыцца песьня,<br>
<br>
Табе слава належыцца,* † Айцу, і Сыну, і Сьвятому Духу,<br>
<br>
цяпер і заўсёды,* і на вякі вякоў. Амін.<br>
<br>
<br>
<strong><font color="#d00505">Вершапесьні</font></strong><br>
<br>
<font color="#d00505"><em>Сьпяваюцца ў чаргаваньні з выбранымі вершамі з псалмаў. <br>
<br>
На вячэрні <strong>ў будзённыя дні</strong> сьпяваюцца вершы з Пс 122.</em><br>
<br>
<strong>Чытальнік:</strong></font> <em><font color="#d00505">Чытае вершапесьні, якія мяняюцца ў залежнасьці ад дня і сьвята.</font></em><br>
<br>
<strong>Псалом 122</strong><br>
<br>
<font color="#d00505"><strong>Людзі:</strong></font> <em><font color="#d00505">Верш 1.</font></em> Уздымаю вочы мае да Цябе, што жывеш у небе:* як вочы слуг узіраюцца на рукі гаспадароў сваіх,* і як вочы служкі на рукі гаспадыні сваёй,* так вочы нашы ўзьнесеныя да Госпада Бога нашага,* пакуль Ён ня зьмілуецца над намі.<br>
<br>
<font color="#d00505"><strong>Чытальнік:</strong></font> <em><font color="#d00505">Чытае вершапесьні.</font></em><br>
<br>
<font color="#d00505"><strong>Людзі:</strong></font> <em><font color="#d00505">Верш 2.</font></em> Зьмілуйся над намі, Госпадзе, зьмілуйся над намі,* бо даволі мы сытыя пагардай.* Даволі душа наша поўная насьмешак магутных і пагарды гордых.<br>
<br>
<font color="#d00505"><strong>Чытальнік:</strong></font> <em><font color="#d00505">Чытае вершапесьні.</font></em><br>
<br>
<br>
<font color="#d00505"><em><strong>На нядзельнай</strong></em> вячэрні вершапесьні сьпяваюцца з наступнымі вершамі: <em><strong>гл. тут.</strong></em><br>
<br>
<strong>Чытальнік:</strong></font> Слава † Айцу, i Сыну, i Сьвятому Духу.<br>
<br>
<font color="#d00505"><strong>Людзі:</strong></font> Цяпер i заўсёды, i на вякi вякоў. Амiн.<br>
<br>
<strong><font color="#d00505">Чытальнік:</font></strong> <font color="#d00505"><em>Чытае Багародзічны.</em><br>
<br>
<br>
<strong>Песьня Сымона Богапрымальніка</strong> (Лк 2, 29-32)<br>
<br>
<strong>Людзі:</strong></font> Цяпер адпускаеш, Уладару,* слугу Твайго ў супакоі паводле слова Твайго,* бо мае вочы бачылі збаўленьне Тваё,* якое Ты прыгатаваў перад усімі людзьмі,* сьвятло для прасьвятленьня народаў* і славу Ізраіля, люду Твайго.<br>
<br>
† Сьвяты Божа, Сьвяты Моцны, Сьвяты Несьмяротны, зжалься над намi. <font color="#d00505"><em>(Тройчы)</em></font><br>
<br>
Слава † Айцу, i Сыну, i Сьвятому Духу,* цяпер i заўсёды, i на вякi вякоў. Амiн.<br>
<br>
Усесьвятая Тройца, зжалься над намi:* Госпадзе, ачысьцi грахi нашы;* Уладару, даруй бясчынствы нашы;* Сьвяты, наведай i аздаравi немачы нашы дзеля Твайго iмя.<br>
<br>
Госпадзе, зьмiлуйся. <font color="#d00505"><em>(Тройчы)</em></font><br>
<br>
Слава † Айцу, i Сыну, i Сьвятому Духу,* цяпер i заўсёды, i на вякi вякоў. Амiн.<br>
<br>
Ойча наш, каторы ёсьць у небе,* сьвяцiся імя Тваё,* прыйдзi валадарства Тваё,* будзь воля Твая,* як у небе, так i на зямлi.* Хлеба нашага штодзённага дай нам сёньня.* І адпусьцi нам грахi нашы,* як i мы адпускаем вiнаватым нашым.* І ня ўводзь нас у спакусу,* але збаў нас ад злога.<br>
<br>
<em><font color="#d00505">Заканчэньне вячэрні </font></em><strong><em><font color="#d00505">ў Вялікі пост</font></em></strong><em><font color="#d00505"> гл. ніжэй.</font></em><br>
<br>
<br>
<strong><font color="#d00505">Адпушчальныя трапары<br>
<br>
Чытальнік:</font></strong> <font color="#d00505"><em>«Слава... цяпер...» і сьпявае адпушчальныя песьні (трапары) дня або сьвята.</em></font><br>
<br>
<br>
<strong><font color="#d00505">Заканчэньне вячэрні<br>
<br>
Людзі:</font></strong> Госпадзе, зьмілуйся. <font color="#d00505"><em>(12 разоў)</em><br>
<br>
<strong>Чытальнік:</strong></font> Слава † Айцу, i Сыну, i Сьвятому Духу.<br>
<br>
<font color="#d00505"><strong>Людзі:</strong></font> Цяпер i заўсёды, i на вякi вякоў. Амiн.<br>
<br>
Умацуй, Божа, сьвятую хрысьціянскую веру* і ўсіх прававерных хрысьціянаў на век вякоў.<br>
<br>
<font color="#d00505"><strong>Чытальнік:</strong></font> Усесьвятая Багародзіца, збаў нас.<br>
<br>
<font color="#d00505"><strong>Людзі:</strong></font> Больш годную пашаны за херувімаў* і без параўнаньня больш слаўную за серафімаў,* што, захаваўшы дзявоцтва, нарадзіла Бога-Слова,* існую Багародзіцу, Цябе мы ўзьвялічваем.<br>
<br>
<font color="#d00505"><strong>Чытальнік:</strong></font> Слава † Айцу, i Сыну, i Сьвятому Духу.<br>
<br>
<font color="#d00505"><strong>Людзі:</strong></font> Цяпер i заўсёды, i на вякi вякоў. Амiн.<br>
<br>
Госпадзе, зьмілуйся; Госпадзе, зьмілуйся; Госпадзе, зьмілуйся.* Госпадзе, блаславі.<br>
<br>
<font color="#d00505"><strong>Чытальнік:</strong></font> Малітвамі сьвятых айцоў нашых, Госпадзе, Ісусе Хрысьце, Божа наш, зьмілуйся над намі. †<br>
<br>
<strong><font color="#d00505">Людзi: Амiн.</font></strong><br>
<br>
<br>
<font color="#d00505"><strong>ЗАКАНЧЭНЬНЕ ВЯЧЭРНІ Ў ВЯЛІКІ ПОСТ</strong></font><br>
<br>
<em><font color="#d00505">Пасьля «Ойча наш» парадак наступны:<br>
<br>
Адпушчальныя трапары.<br>
<br>
Людзі кленчаць (або робяць зямныя паклоны)</font></em><font color="#d00505">.<br>
<br>
<strong>Людзі:</strong></font> Багародзіца Дзева, радуйся,* ласкі поўная Марыя, Госпад з табою,* блаславёная Ты між жанчынаў* і блаславёны плод улоньня Твайго,* бо ты нарадзіла Збавіцеля душ нашых. † <font color="#d00505"><em>(Зямны паклон)</em></font><br>
<br>
Слава † Айцу, і Сыну, і Сьвятому Духу.<br>
<br>
Хрысьціцелю Хрыстовы, усіх нас успамяні,* каб нам вызваліцца ад беззаконьня нашага,* бо табе дадзеная ласка маліцца за нас. † <font color="#d00505"><em>(Зямны паклон)</em></font><br>
<br>
Цяпер, і заўсёды, і на вякі вякоў. Амін.<br>
<br>
Маліцеся за нас, сьвятыя апосталы і ўсе сьвятыя,* каб нам вызваліцца ад бедаў і суму,* бо ў вас маем надзейных заступнікаў перад Богам. † <font color="#d00505"><em>(Зямны паклон)</em></font><br>
<br>
Пад Тваю міласэрнасьць прыбягаем, Багародзіца Дзева,* маленьняў нашых у час суму не адкінь,* але ад бедаў вызваль нас,* адзіная чыстая, адзіная блаславёная. †<br>
<br>
<em><font color="#d00505">Людзі ўстаюць.</font></em><br>
<br>
Госпадзе, зьмілуйся. <font color="#d00505"><em>(40 разоў)</em><br>
<br>
<strong>Чытальнік:</strong></font> Слава † Айцу, i Сыну, i Сьвятому Духу.<br>
<br>
<font color="#d00505"><strong>Людзі:</strong></font> Цяпер i заўсёды, i на вякi вякоў. Амiн.<br>
<br>
Больш годную пашаны за хэрувімаў* і без параўнаньня больш слаўную за сэрафімаў,* што, захаваўшы дзявоцтва, нарадзіла Бога-Слова,* існую Багародзіцу, Цябе мы ўзьвялічваем.<br>
<br>
Госпадзе, зьмілуйся; Госпадзе, зьмілуйся; Госпадзе, зьмілуйся.* Госпадзе, блаславі.<br>
<br>
<font color="#d00505"><strong>Чытальнік:</strong></font> Малітвамі сьвятых айцоў нашых, Госпадзе, Ісусе Хрысьце, Божа наш, зьмілуйся над намі. †<br>
<br>
<font color="#d00505"><strong>Людзi:</strong></font> Амiн.<br>
<br>
Нябесны Ўладару, дай сілу верным людзям Тваім,* веру ўмацуй, народы суцішы,* даруй сьвету супакой, сьвятую царкву гэтую добра захавай;* раней адышоўшых айцоў і братоў нашых у сялібах праведных пасялі і нас у пакаяньні прымі,* бо Ты добры і Чалавекалюбца.<br>
<br>
<br>
<strong><font color="#d00505">Малітва сьв. Ахрэма Сірыйца</font></strong><br>
<br>
<em><font color="#d00505">Людзі кленчаць (або робяць зямныя паклоны)</font></em><font color="#d00505">.<br>
<br>
<strong>Чытальнік:</strong></font> Госпадзе і Ўладару жыцьця майго,* духа ленасьці, нуды, уладалюбства і марнаслоўя ня дай мне. † <font color="#d00505"><em>(Зямны паклон)</em></font><br>
<br>
Духа чысьціні, пакоры, цярплівасьці і любові* дай мне, слузе Твайму. † <font color="#d00505"><em>(Зямны паклон)</em></font><br>
<br>
Так, Госпадзе Ўладару!* Дай мне бачыць мае правіны і не асуджаць брата майго,* бо Ты блаславёны на вякі вякоў. Амін. † <font color="#d00505"><em>(Зямны паклон)</em></font><br>
<br>
<strong><font color="#d00505"><em>У Нядзелю сырную</em></font></strong><font color="#d00505"><em> вечарам, а таксама </em></font><strong><font color="#d00505"><em>ва ўсе нядзелі Вялікага посту</em></font></strong><font color="#d00505"><em> малітва сьв. Ахрэма гаворыцца толькі раз з трыма паклонамі, і адразу пасьля яе бывае звычайнае заканчэньне вячэрні (гл. вышэй).</em><br>
<br>
<strong>Людзі:</strong></font> Госпадзе, ачысьці мяне, грэшнага, і зьмілуйся нада мною. † <font color="#d00505"><em>(12 разоў з малымі паклонамі)</em></font><br>
<br>
Госпадзе і Ўладару жыцьця майго,* духа ленасьці, нуды, уладалюбства і марнаслоўя ня дай мне.* Духа чысьціні, пакоры, цярплівасьці і любові дай мне, слузе Твайму.* Так, Госпадзе Ўладару!* Дай мне бачыць мае правіны* і не асуджаць брата майго,* бо Ты блаславёны на вякі вякоў. Амін. † <font color="#d00505"><em>(Зямны паклон)</em></font><br>
<br>
<em><font color="#d00505">Людзі ўстаюць.</font></em><br>
<br>
<br>
† Сьвяты Божа, Сьвяты Моцны, Сьвяты Несьмяротны, зжалься над намi. <font color="#d00505"><em>(Тройчы)</em></font><br>
<br>
Слава † Айцу, i Сыну, i Сьвятому Духу.<br>
<br>
Цяпер i заўсёды i на вякi вякоў. Амiн.<br>
<br>
Усесьвятая Тройца, зжалься над намi:* Госпадзе, ачысьцi грахi нашы;* Уладару, даруй бясчынствы нашы;* Сьвяты, наведай i аздаравi немачы нашы дзеля Твайго iмя.<br>
<br>
Госпадзе, зьмiлуйся. <font color="#d00505"><em>(Тройчы)</em></font><br>
<br>
Слава † Айцу, i Сыну, i Сьвятому Духу, цяпер i заўсёды, i на вякi вякоў. Амiн.<br>
<br>
Ойча наш, каторы ёсьць у небе,* сьвяцiся імя Тваё,* прыйдзi валадарства Тваё,* будзь воля Твая,* як у небе, так i на зямлi.* Хлеба нашага штодзённага дай нам сёньня.* І адпусьцi нам грахi нашы,* як i мы адпускаем вiнаватым нашым.* І ня ўводзь нас у спакусу,* але збаў нас ад злога.<br>
<br>
Госпадзе, зьмiлуйся. <font color="#d00505"><em>(12 разоў)</em><br>
<br>
<strong>Чытальнік:</strong></font> Усесьвятая Тройца, адзінасутная дзяржава, неразьдзельнае валадарства,* крыніца ўсяго добрага, спагадай і нам, грэшным,* умацуй і настаў на розум сэрцы нашы і адымі ад нас усе нашыя благоцьці,* прасьвятлі нашы думкі, каб нам заўжды славіць і хваліць у песьнях Цябе,* і пакланяцца Табе, кажучы:* адзін сьвяты, адзін Госпад Ісус Хрыстос,* на славу Бога Айца. Амін. †<br>
<br>
<font color="#d00505"><strong>Людзі:</strong></font> Хай будзе імя Гасподняе блаславёнае цяпер і давеку. <font color="#d00505"><em>(Тройчы)</em><br>
<br>
<strong>Чытальнік:</strong></font> Слава † Айцу, i Сыну, i Сьвятому Духу.<br>
<br>
<font color="#d00505"><strong>Людзі:</strong></font> Цяпер i заўсёды, i на вякi вякоў. Амiн.<br>
<br>
<em><font color="#d00505">Людзі могуць сесьці.</font></em><br>
<br>
<br>
<strong>Псалом 33</strong><br>
<br>
Увесь час бласлаўляць буду Госпада:* хвала Ягоная заўжды на вуснах маіх.<br>
<br>
Госпадам будзе хваліцца душа мая:* хай пачуюць пакорныя і ўзрадуюцца.<br>
<br>
Слаўце Госпада са мною:* будзем разам узьвялічваць Яго.<br>
<br>
Я шукаў Госпада, і Ён пачуў мяне* і адняў ад мяне ўсе страхі мае.<br>
<br>
Гляньце на Яго і ўзрадуйцеся:* хай абліччы вашыя ня будуць пасаромленыя.<br>
<br>
Вось убогі ўсклікнуў, і Госпад пачуў яго,* і ад усіх напасьцяў выбавіў яго.<br>
<br>
Анёл Гасподні стаіць, быццам мур абаронны,* вакол тых, што баяцца Яго, і выбаўляе іх.<br>
<br>
Пакаштуйце, і ўбачыце, як добры Госпад:* шчасьлівы той, хто да Яго прыбягае.<br>
<br>
Бойцеся Бога, усе сьвятыя Яго,* бо тыя, што Яго баяцца, не зазнаюць бяды.<br>
<br>
Багатыя зьбяднелі і церпяць голад;* а тыя, што шукаюць Госпада, ня будуць мець ні ў чым нястачы.<br>
<br>
Хадзіце, дзеці, паслухайце мяне:* страху Гасподняму навучу вас.<br>
<br>
Чалавек, ты любіш жыцьцё* і рады бачыць шчасьлівыя дні?<br>
<br>
Устрымай язык твой ад злога* і вусны твае ад словаў крывадушных.<br>
<br>
Ухіліся ад злога і чыні дабро:* шукай супакою і захоўвай яго.<br>
<br>
Вочы Госпада зьвернутыя да праведных,* вушы Яго чуюць кліч іх.<br>
<br>
Твар Госпада супраць тых, што чыняць зло,* каб вынішчыць іх памяць на зямлі.<br>
<br>
Усклікнулі праведнікі, і Госпад пачуў іх,* і ад усіх бедаў выбавіў іх.<br>
<br>
Блізкі Госпад да скрушлівых сэрцам,* прыгнечаных духам Ён выбаўляе.<br>
<br>
Шмат бедаў у праведніка,* і ад усіх іх ратуе яго Госпад.<br>
<br>
Ён сьцеражэ ўсе ягоныя косьці:* ніводная з іх ня скрышыцца.<br>
<br>
Сьмерць грэшнікаў лютая;* грашаць тыя, што ненавідзяць праведніка.<br>
<br>
Госпад вызваляе душы слугаў сваіх:* не зазнае кары той, хто на Яго спадзяецца.<br>
<br>
<strong>Псалом 144</strong><br>
<br>
Буду ўзьвялічваць Цябе, Божа мой, Уладару мой,* буду бласлаўляць імя Тваё вечна і на век вякоў.<br>
<br>
Кожны дзень буду бласлаўляць Цябе* і славіць імя Тваё вечна і на век вякоў.<br>
<br>
Вялікі Госпад і годны хвалы,* і няма межаў велічы Яго.<br>
<br>
Пакаленьні за пакаленьнямі будуць славіць творы Твае,* магутнасьць Тваю абвяшчаць;<br>
<br>
будуць аб’яўляць веліч славы Тваёй,* аб цудах Тваіх расказваць;<br>
<br>
казаць аб страшнай моцы ўчынкаў Тваіх,* ведамай рабіць веліч Тваю;<br>
<br>
успомняць бязьмежнасьць дабрыні Тваёй, * у справядлівасьці Тваёй узрадуюцца.<br>
<br>
Госпад ласкавы і міласэрны,* доўгацярплівы і багаты на ласку.<br>
<br>
Госпад добры і спагадлівы* да ўсіх стварэньняў Сваіх.<br>
<br>
Хай усе творы Твае, Госпадзе, славяць Цябе,* і сьвятыя Твае хай бласлаўляюць Цябе.<br>
<br>
Хай расказваюць аб хвале валадарства Твайго* і абвяшчаюць магутнасьць Тваю,<br>
<br>
Каб яўнай стала сынам людзкім веліч Твая* і хвала Твайго пышнага валадарства.<br>
<br>
Валадарства Тваё – валадарства ўсіх вякоў,* і панаваньне Тваё трывае праз усе пакаленьні.<br>
<br>
Госпад верны ва ўсіх словах Сваіх* і сьвяты ва ўсіх творах Сваіх.<br>
<br>
Госпад падтрымлівае тых, што падаюць,* і падымае прыгнечаных.<br>
<br>
Вочы ўсіх да Цябе зьвяртаюцца з надзеяю,* і Ты даеш ім страву ў свой час.<br>
<br>
Адчыняеш руку Тваю* і ўсе жывое сыціш.<br>
<br>
Госпад справядлівы ва ўсіх сьцежках Сваіх* і сьвяты ва ўсіх учынках Сваіх.<br>
<br>
Госпад блізкі да тых, што клічуць Яго* – да ўсіх, што клічуць Яго шчыра.<br>
<br>
Ён спаўняе жаданьні тых, што баяцца Яго,* чуе кліч і выбаўляе іх.<br>
<br>
Госпад ахоўвае ўсіх, што любяць Яго,* а грэшных загубіць.<br>
<br>
Хай вусны мае абвяшчаюць хвалу Гасподнюю,* і ўсё жывое хай бласлаўляе імя сьвятое Яго.<br>
<br>
<em><font color="#d00505">Людзі ўстаюць.</font></em><br>
<br>
<br>
<font color="#d00505"><strong>Чытальнік:</strong></font> Слава † Айцу, i Сыну, i Сьвятому Духу.<br>
<br>
<font color="#d00505"><strong>Людзі:</strong></font> Цяпер i заўсёды i на вякi вякоў. Амiн.<br>
<br>
Дастойна ёсьць сапраўды называць шчасьлiваю Цябе, Багародзiцу,* вечна блаславёную i беззаганную Мацi Бога нашага.<br>
<br>
<font color="#d00505"><strong>Чытальнік:</strong></font> Усесьвятая Багародзіца, збаў нас.<br>
<br>
<font color="#d00505"><strong>Людзi:</strong></font> Больш годную пашаны за хэрувiмаў* i без параўнаньня больш слаўную за сэрафiмаў,* што, захаваўшы дзявоцтва, нарадзiла Бога-Слова,* iсную Багародзiцу, Цябе мы ўзьвялiчваем.<br>
<br>
<font color="#d00505"><strong>Чытальнік:</strong></font> Слава † Айцу, i Сыну, i Сьвятому Духу.<br>
<br>
<font color="#d00505"><strong>Людзі:</strong></font> Цяпер i заўсёды i на вякi вякоў. Амiн.<br>
<br>
Госпадзе, зьмілуйся; Госпадзе, зьмілуйся; Госпадзе, зьмілуйся.* Госпадзе, блаславі.<br>
<br>
<font color="#d00505"><strong>Чытальнік:</strong></font> Малітвамі сьвятых айцоў нашых, Госпадзе, Ісусе Хрысьце, Божа наш, зьмілуйся над намі. †<br>
<br>
<font color="#d00505"><strong>Людзi:</strong></font> Амiн. 