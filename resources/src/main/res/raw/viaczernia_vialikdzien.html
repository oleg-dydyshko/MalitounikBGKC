<!DOCTYPE HTML><strong><font color="#d00505">ВЯЧЭРНЯ Ў ДЗЕНЬ ВЯЛІКАДНЯ</font></strong><br>
<br>
<em><font color="#d00505">Сьвятар і дыякан апранаюцца ў поўную сьвятарскую вопратку.</font></em><br>
<br>
<strong><font color="#d00505">Сьвятар:</font></strong> Блаславёны Бог наш спрадвеку, цяпер і заўсёды і на вякі вякоў.<br>
<br>
<font color="#d00505"><strong>Людзі:</strong></font> Амін.<br>
<br>
<font color="#d00505"><strong>Сьвятар:</strong></font> Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў. (<font color="#d00505"><em>Тройчы)</em><br>
<br>
<strong>Людзі:</strong></font> Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў. <font color="#d00505"><em>(Тройчы)</em></font><br>
<br>
<br>
<strong><font color="#d00505">Сьвятар</font></strong> <em><font color="#d00505">кадзіць і вітае людзей:</font></em> ХРЫСТОС УВАСКРОС!<br>
<br>
<font color="#d00505"><strong>Людзі</strong></font> <em><font color="#d00505">адказваюць:</font></em> САПРАЎДЫ ЎВАСКРОС!<br>
<br>
<font color="#d00505"><em>Гэта паўтараецца шматразоў падчас усёй службы.</em><br>
<br>
<br>
<strong>Сьвятар:</strong></font> Хай уваскрэсьне Бог і разьбягуцца ворагі Яго, і хай уцякуць ад Яго ўсе ненавісьнікі Яго.<br>
<br>
<font color="#d00505"><strong>Людзі:</strong></font> Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў. <font color="#d00505"><em>(Адзін раз)</em><br>
<br>
<strong>Сьвятар:</strong></font> Хай зьнікнуць так, як зьнікае дым, і як тае воск ад агню.<br>
<br>
<font color="#d00505"><strong>Людзі:</strong></font> Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў.<br>
<br>
<font color="#d00505"><strong>Сьвятар:</strong></font> Так хай згінуць грэшнікі ад аблічча Божага, а праведнікі хай узрадуюцца.<br>
<br>
<font color="#d00505"><strong>Людзі:</strong></font> Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў.<br>
<br>
<font color="#d00505"><strong>Сьвятар:</strong></font> Вось дзень, што Госпад стварыў, дзень радасьці і вясельля для ўсіх нас.<br>
<br>
<font color="#d00505"><strong>Людзі:</strong></font> Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў.<br>
<br>
<font color="#d00505"><strong>Сьвятар:</strong></font> Слава Айцу, і Сыну, і Сьвятому Духу.<br>
<br>
<font color="#d00505"><strong>Людзі:</strong></font> Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў.<br>
<br>
<font color="#d00505"><strong>Сьвятар:</strong></font> Цяпер і заўсёды, і на вякі вякоў. Амін.<br>
<br>
<font color="#d00505"><strong>Людзі:</strong></font> Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў.<br>
<br>
<font color="#d00505"><strong>Сьвятар:</strong></font> Хрыстос уваскрос з мёртвых, сьмерцю сьмерць зваяваў.<br>
<br>
<font color="#d00505"><strong>Людзі:</strong></font> I тым, што ў магілах, жыцьцё дараваў.<br>
<br>
<br>
<font color="#d00505"><em>Пасьля:</em><br>
<br>
<strong>Дыякан:</strong></font> У супакоі Госпаду памолімся.... <font color="#d00505"><em>І ўся мірная літанія.<br>
<br>
<br>
Пасьля літаніі людзі пяюць </em></font><strong><font color="#d00505"><em>вячэрнія псалмы</em></font></strong><font color="#d00505"><em>:<br>
<br>
(Тон 2)</em></font> Госпадзе, Цябе клічу: пачуй мяне.<br>
<br>
Пачуй мяне, Госпадзе!<br>
<br>
Госпадзе, Цябе клічу: пачуй мяне; будзь уважлівы да голасу маленьня майго, калі я клічу Цябе.<br>
<br>
Пачуй мяне, Госпадзе.<br>
<br>
Хай малітва мая ўзыдзе да Цябе, быццам кадзіла, і ахвярай вячэрняй будзе ўздыманьне рук маіх.<br>
<br>
Пачуй мяне, Госпадзе.<br>
<br>
<font color="#d00505"><em>Верш:</em></font> Калі памятлівы бясчынстваў нашых будзеш, Госпадзе: Госпадзе, хто зможа ўстаяць? Але ж у Цябе адпушчэньне ёсьць.<br>
<br>
Прыйдзіце, паклонімся Божаму Слову, народжанаму спрадвеку ад Айца і ад Дзевы цела прыняўшаму. Ён, пацярпеўшы на крыжы і аддаўшы сябе на пахаваньне, як захацеў, уваскрос з мёртвых і збавіў мяне, заблуднага чалавека.<br>
<br>
<font color="#d00505"><em>Верш:</em></font> Дзеля імя Твайго спадзяюся на Цябе, Госпадзе: душа мая чакае слова Твайго. Душа мая спадзяецца на Госпада.<br>
<br>
Хрыстос Спас наш адмяніў прысуд на нас, прыбіўшы яго да крыжа, і зьнішчыў сьмерці ўладу. Пакланяемся Ягонаму трохдзённаму ўваскрасеньню.<br>
<br>
<font color="#d00505"><em>Верш:</em></font> Больш чым сьвітаньня чакае страж начны, больш чым сьвітаньня, хай Ізраіль чакае Госпада.<br>
<br>
З арханёламі ўславім уваскрасеньне Хрыстова, бо Ён – Збаўца і Вызваліцель душ нашых, і ў славе страшнай і вялікай сіле зноў прыйдзе судзіць сьвет, які Ён стварыў.<br>
<br>
<font color="#d00505"><em>Верш:</em></font> Бо ў Госпада міласэрнасьць і вялікае ў Яго збаўленьне, і Ён вызваліць Ізраіля ад усіх беззаконьняў яго.<br>
<br>
Цябе, расьпятага і пахаванага, анёл назваў Уладаром і жанчынам сказаў: "Хадзеце, гляньце, дзе Госпад ляжаў, бо Ён, усемагутны, уваскрос, як прадказаў". Дзеля гэтага пакланяемся Табе, адзінаму несьмяротнаму. Жыцьцядаўча Хрысьце, зьмілуйся над намі.<br>
<br>
<font color="#d00505"><em>Верш:</em></font> Хваліце Госпада, усе народы, слаўце Яго, усе людзі.<br>
<br>
Крыжом Тваім Ты адмяніў райскага дрэва праклён і пахаваньнем Тваім Ты зьнішчыў сьмерці ўладу, і ўваскрасеньнем Тваім Ты прасьвятліў род людзкі. Дзеля гэтага ўсклікаем Табе: "Дабрачынца Хрысьце Божа наш, слава Табе!"<br>
<br>
<font color="#d00505"><em>Верш:</em></font> Бо міласэрнасьць Яго ўмацавалася над намі і вернасьць Гасподняя трывае давеку.<br>
<br>
Адчыніліся перад Табою, Госпадзе, са страхам вароты сьмерці, і вартаўнікі пякельныя, убачыўшы Цябе, спалохаліся, бо Ты разбурыў медныя вароты і зламаў жалезныя замкі і, разьбіўшы нашы аковы, вывеў нас з цемры і ценю сьмерці.<br>
<br>
<strong>Слава Айцу, і Сыну, і Сьвятому Духу.</strong><br>
<br>
З песьняй вызваленьня на вуснах пойдзем усе да дому Гасподняга і паклонімся там, кажучы: "Госпадзе, што быў расьпяты, і з мёртвых уваскрос, і прабываеш ва ўлоньні Айца, ачысьці грахі нашы!"<br>
<br>
<strong>Цяпер, і заўсёды, і на вякі вякоў. Амін.</strong><br>
<br>
<em><font color="#d00505">Дагматык:</font></em> Цень Закону мінуў з прыйсьцем ласкі: як некалі куст, ахоплены агнём, не згараў, так і Ты, Дзева, пасьля родаў Дзеваю засталася; замест слупа вогненнага Сонца праведнае зазьзяла; замест Майсея – Хрыстос, Збавіцель душ нашых.<br>
<br>
<font color="#d00505"><em>Падчас сьпяваньня "Цяпер ...", сьвятар і дыякан з Евангельлем робяць уваход; стаўшы перад райскімі дзьвярыма, дыякан кажа ціха:</em><br>
<br>
<strong>Дыякан:</strong></font> Госпаду памолімся.<br>
<br>
<font color="#d00505"><strong>Сьвятар</strong> <em>(ціха):</em></font> Вечарам, раніцай і ў поўдзень хвалім і бласлаўляем Цябе, дзякуем і молімся Табе, Уладару ўсіх: накіруй малітву нашу быццам кадзіла перад Табою і ня дай ухіліцца сэрцам нашым да благіх словаў і думак; але выбаў нас ад усіх, што жадаюць улавіць душы нашы; бо вочы нашы, Госпадзе, Госпадзе, зьвернутыя да Цябе – дык не пасаром нас. Бо Табе належыцца ўсякая слава, пашана і пакланеньне, Айцу, і Сыну, і Сьвятому Духу, цяпер, і заўсёды, і на вякі вякоў. Амін.<br>
<br>
<strong><font color="#d00505">Дыякан:</font></strong> Блаславі, ойча, сьвяты ўваход.<br>
<br>
<strong><font color="#d00505">Сьвятар</font></strong> <font color="#d00505"><em>(бласлаўляе ўваход):</em></font> Блаславёны ўваход сьвятых Тваіх на ўсе часы, цяпер, і заўсёды, і на вякі вякоў. Амін.<br>
<br>
<font color="#d00505"><em>Як толькі скончыцца сьпеў, дыякан кажа ўголас:</em></font><br>
<br>
<strong><font color="#d00505">Дыякан:</font></strong> Мудрасьць, устаньце!<br>
<br>
<strong><font color="#d00505">Людзі:</font></strong> Сьвятло лагоднае сьвятое славы несьмяротнага Айца нябеснага, сьвятога, блаславёнага – Ісусе Хрысьце! Дажыўшы да захаду сонца і ўбачыўшы вячэрняе сьвятло, славім Айца, і Сына, і Сьвятога Духа – Бога. Дастойна ёсьць на ўсякі час чыстымі галасамі пяяць хвалу Тваю, Сыне Божы, што даеш жыцьцё: дзеля гэтага сьвет славіць Цябе.<br>
<br>
<em><font color="#d00505">Сьвятар і дыякан уваходзяць у алтар.</font></em><br>
<br>
<font color="#d00505"><strong>Дыякан:</strong></font> Будзьма ўважлівыя.<br>
<br>
<strong><font color="#d00505">Сьвятар:</font></strong> Мір усім.<br>
<br>
<strong><font color="#d00505">Людзі:</font></strong> I твайму духу.<br>
<br>
<strong><font color="#d00505">Дыякан:</font></strong> Мудрасьць. Слухайма ўважліва.<br>
<br>
<br>
<font color="#d00505"><strong>Дыякан</strong> <em>чытае вялікі пракімен (Пс 76:14, 15, 11, 12):</em></font><br>
<br>
Які бог роўны веліччу Богу нашаму? Ты – Бог, што чыніш цуды.<br>
<br>
<em><font color="#d00505">Людзі паўтараюць пасьля кожнага верш <strong>"Які бог...."</strong><br>
<br>
Верш 1:</font></em> Ты паказаў сярод людзей сілу Тваю.<br>
<br>
<em><font color="#d00505">Верш 2:</font></em> Я сказаў: цяпер зразумеў я, што гэта зьмена волі Ўсявышняга.<br>
<br>
<em><font color="#d00505">Верш 3:</font></em> Я прыгадаў усё, што Бог учыніў, ад пачатку прыгадаў цуды Твае.<br>
<br>
<br>
<font color="#d00505"><em>Пасьля пракімену:</em><br>
<br>
<strong>Дыякан:</strong></font> I каб нам быць дастойнымі слухаць Сьвятое Евангельле, Госпада Бога молім.<br>
<br>
<strong><font color="#d00505">Людзі:</font></strong> Госпадзе, зьмілуйся; Госпадзе, зьмілуйся; Госпадзе, зьмілуйся;<br>
<br>
<strong><font color="#d00505">Сьвятар:</font></strong> Мудрасьць, устаньце, будзем слухаць сьвятое Евангельле. Мір усім.<br>
<br>
<strong><font color="#d00505">Людзі:</font></strong> I твайму духу.<br>
<br>
<strong><font color="#d00505">Сьвятар:</font></strong> Чытаньне Сьвятога Евангельля паводле Яна. <em>(Ян 20.19-25)</em><br>
<br>
<strong><font color="#d00505">Людзі:</font></strong> Слава Табе, Госпадзе, слава Табе.<br>
<br>
<strong><font color="#d00505">Дыякан:</font></strong> Слухайма ўважліва.<br>
<br>
<strong><font color="#d00505">Сьвятар:</font></strong> Вечарам таго самага першага дня тыдня, калі дзьверы дому, дзе сабраліся вучні, былі зачыненыя дзеля страху перад габрэямі, прыйшоў Ісус, стаў пасярэдзіне і сказаў ім: "Мір вам". Сказаўшы гэта, паказаў ім рукі свае і бок. I усьцешыліся вучні, убачыўшы Госпада. А Ісус сказаў ім зноў: "Мір вам! Як паслаў Мяне Айцец, так Я пасылаю вас". Сказаўшы гэта, дыхнуў на іх, кажучы: "Прыміце Духа Сьвятога. Каму адпусьціце грахі, таму будуць адпушчаныя, а каму затрымаеце, на тым застануцца". Тамаш, адзін з дванаццацёх, званы Блізьнюк, ня быў з імі, калі прыйшоў Ісус. Іншыя вучні сказалі яму: "Мы бачылі Госпада". Але ён адказаў ім: "Калі не пабачу на руках Ягоных ранаў ад цьвікоў, і не ўкладу пальца майго ў раны ад цьвікоў, і не ўкладу рукі маёй у Ягоны бок, не паверу".<br>
<br>
<strong><font color="#d00505">Людзі:</font></strong> Слава Табе, Госпадзе, слава Табе.<br>
<br>
<font color="#d00505"><strong>Дыякан:</strong></font> Скажам усе разам ад усяе душы і ад усяе думкі нашае скажам.<br>
<br>
<font color="#d00505"><strong>Людзі:</strong></font> Госпадзе, зьмілуйся.<br>
<br>
<font color="#d00505"><strong>Дыякан:</strong></font> Госпадзе ўсемагутны, Божа айцоў нашых, молімся Табе, пачуй нас і зьмілуйся.<br>
<br>
<font color="#d00505"><strong>Людзі:</strong></font> Госпадзе, зьмілуйся.<br>
<br>
<font color="#d00505"><strong>Дыякан:</strong></font> Зьмілуйся над намі, Божа, паводле Тваёй вялікай міласэрнасьці, молімся Табе, пачуй нас і зьмілуйся.<br>
<br>
<font color="#d00505"><strong>Людзі:</strong></font> Госпадзе, зьмілуйся; Госпадзе, зьмілуйся; Госпадзе, зьмілуйся. <font color="#d00505"><em>(Так пасьля наступных просьбаў)</em></font><br>
<br>
<strong><font color="#d00505">Дыякан:</font></strong> Яшчэ молімся за Сьвятога Айца нашага, сусьветнага біскупа ... Папу Рымскага, дастойнага архібіскупа <em>(багалюбнага біскупа)</em> нашага ... і ўсіх у Хрысьце братоў нашых.<br>
<br>
– Яшчэ молімся за ўрад, належныя ўлады і ўсіх, што сьцерагуць цэласьці і спакою гэтае краіны.<br>
<br>
– Яшчэ молімся за Богам сьцеражоную краіну нашу Беларусь і ўвесь беларускі народ, за стойкасьць у веры, мужнасьць у выпрабаваньнях і вернасьць свайму народу ўсіх нас.<br>
<br>
– Яшчэ молімся за братоў нашых сьвятароў, дыяканаў і манахаў і ўсіх братоў і сёстраў нашых у Хрысьце.<br>
<br>
– Яшчэ молімся за годных памяці заснавальнікаў гэтай сьвятой царквы і за ўсіх раней адышоўшых айцоў і братоў нашых, якія тут і на кожным іншым месцы спачываюць.<br>
<br>
– Яшчэ молімся за дабрачынцаў гэтай сьвятой царквы, за тых, што прыносяць дары, працуюць і сьпяваюць у ёй, і за ўсіх тут прысутных людзей, якія чакаюць ад Цябе багацьця Твайго зьмілаваньня.<br>
<br>
<font color="#d00505"><strong>Людзі:</strong></font> Госпадзе, зьмілуйся; Госпадзе, зьмілуйся; Госпадзе, зьмілуйся.<br>
<br>
<strong><font color="#d00505">Сьвятар:</font></strong> Бо Ты міласьцівы і чалавекалюбны Бог, і Табе славу аддаем, Айцу, і Сыну, і Сьвятому Духу, цяпер, і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<br>
<strong><font color="#d00505">Чытальнік:</font></strong> Дай, Госпадзе, у гэты вечар захавацца нам без граху.<br>
<br>
Блаславёны Ты, Госпадзе, Божа айцоў нашых, і імя Тваё ўсяхвальнае і праслаўленае давеку. Амін.<br>
<br>
Хай міласэрнасьць Твая, Госпадзе, спачыне на нас, бо мы ўсклалі надзею на Цябе.<br>
<br>
Блаславёны Ты, Госпадзе, навучы мяне Тваім запаветам.<br>
<br>
Блаславёны Ты, Уладару, дай мне зразумець Твае запаветы.<br>
<br>
Блаславёны Ты, Сьвяты, прасьвятлі мяне запаветамі Тваімі.<br>
<br>
Міласэрнасьць Твая, Госпадзе, вечна трывае: не пагардзі творамі рук Тваіх.<br>
<br>
Табе належыцца хвала, Табе належыцца песьня, Табе слава належыцца, Айцу, і Сыну, і Сьвятому Духу, цяпер, і заўсёды, і на вякі вякоў. Амін.<br>
<br>
<br>
<strong><font color="#d00505">Дыякан:</font></strong> Дапоўнім вячэрнюю малітву нашу Госпаду.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Заступіся, зжалься, збаў і сьцеражы нас, Божа, ласкаю Тваёю.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Каб увесь гэты вечар быў дасканалы, сьвяты, мірны і бязгрэшны, у Госпада просім.<br>
<br>
<strong><font color="#d00505">Людзі:</font></strong> Дай нам, Госпадзе. <em><font color="#d00505">(Так пасьля наступных просьбаў)</font></em><br>
<br>
<strong><font color="#d00505">Дыякан:</font></strong> Анёла спакою, вернага настаўніка, апекуна душ і целаў нашых у Госпада просім.<br>
<br>
– Прабачэньня і адпушчэньня грахоў і правінаў нашых у Госпада просім.<br>
<br>
– Усяго, што добрае і карыснае для душ нашых, і супакою для сьвету ў Госпада просім.<br>
<br>
– Каб далейшы цяг жыцьця нашага ў супакоі і пакаяньні правесьці, у Госпада просім.<br>
<br>
– Хрысьціянскага канца жыцьця нашага, бязбольнага, бездакорнага, спакойнага, і добрага адказу на страшным судзе Хрыстовым просім.<br>
<br>
<strong><font color="#d00505">Людзі:</font></strong> Дай нам, Госпадзе.<br>
<br>
<strong><font color="#d00505">Дыякан:</font></strong> Успамянуўшы найсьвятую, усячыстую, найблаславёную, слаўную Ўладарку нашу Багародзіцу і Заўсёды Дзеву Марыю і ўсіх сьвятых, самі сябе і адзін аднаго, і ўсё жыцьцё наша Хрысту Богу аддайма.<br>
<br>
<strong><font color="#d00505">Людзі:</font></strong> Табе, Госпадзе.<br>
<br>
<strong><font color="#d00505">Сьвятар:</font></strong> Бо Ты добры і чалавекалюбны Бог, і Табе славу аддаем, Айцу, і Сыну, і Сьвятому Духу, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<strong><font color="#d00505">Сьвятар:</font></strong> Мір усім! <em><font color="#d00505">(Бласлаўляе людзей)</font></em><br>
<br>
<strong><font color="#d00505">Людзі:</font></strong> I твайму духу.<br>
<br>
<strong><font color="#d00505">Дыякан:</font></strong> Галовы нашы Госпаду схілім.<br>
<br>
<strong><font color="#d00505">Людзі:</font></strong> Табе, Госпадзе.<br>
<br>
<font color="#d00505"><strong>Сьвятар</strong> <em>(ціха):</em></font> Госпадзе Божа наш, які нахіліў неба і зышоў для збаўленьня роду людзкога, глянь на слугаў Тваіх і на набытак Твой; бо вось слугі Твае схілілі галовы і сагнулі шыі свае перад Табою, страшным і чалавекалюбным Судзьдзёю, чакаючы дапамогі не ад людзей, але спадзеючыся на Тваю міласэрнасьць і жадаючы Твайго збаўленьня. Дык ахоўвай нас паўсякчасна – і ў гэты вечар, і ў ноч, што надыходзіць, – ад усякага непрыяцеля і варожага дзеяньня, ад думак марных і благіх успамінаў.<br>
<br>
<em><font color="#d00505">(Уголас):</font></em> Хай моц валадарства Твайго, Айца, і Сына, і Сьвятога Духа, будзе блаславёная і праслаўленая цяпер, і заўсёды, і на вякі вякоў.<br>
<br>
<font color="#d00505"><strong>Людзі:</strong></font> Амін.<br>
<br>
<font color="#d00505"><em>I пяюць вершапесьні.</em><br>
<br>
<br>
<strong>Вершапесьні</strong><br>
<br>
<em>(Тон 2)</em></font> Уваскрасеньнем Тваім, Хрысьце, Ты прасьвятліў увесь сусьвет і паклікаў да сябе ўсё стварэньне. Госпадзе ўсемагутны, слава Табе!<br>
<br>
<font color="#d00505"><em>Наступныя вершапесьні сьпяваюцца кожны дзень Сьветлага тыдня на вячэрні.<br>
<br>
Верш: (Тон 3)</em></font> Хай уваскрэсьне Бог і разьбягуцца ворагі Яго, і хай уцякуць ад Яго ўсе ненавісьнікі Яго.<br>
<br>
Пасха сьветлая нам сёньня зьявілася, / Пасха новая, сьвятая, Пасха тайная, / Пасха ўсяслаўная, Пасха – Хрыстос Збавіцель, / Пасха чыстая, Пасха вялікая, / Пасха верных, Пасха, што дзьверы райскія нам адчыняе, / Пасха – асьвячэньне ўсіх верных.<br>
<br>
<font color="#d00505"><em>Верш:</em></font> Хай зьнікнуць так, як зьнікае дым, і як тае воск ад агню.<br>
<br>
Ідзіце, жанчыны-дабравесьніцы, і, што бачылі, Сыёну скажыце: / Прымі ад нас радасную вестку пра ўваскрасеньне Хрыстовае; / весяліся, сьвяткуй і радуйся, Ерусаліме, / бачачы Ўладара Хрыста / які, быццам жаніх, з магілы выходзіць.<br>
<br>
<font color="#d00505"><em>Верш:</em></font> Так хай згінуць грэшнікі ад аблічча Божага, а праведнікі хай узрадуюцца.<br>
<br>
Жанчыны-міраносіцы, што прыйшлі на досьвітку да магілы Жыцьцядаўцы, / знайшлі анёла, які сядзеў на камені, / і той абвясьціў ім, кажучы: / Чаму шукаеце Жывога сярод мёртвых, / чаму плачаце па Несьмяротным, быццам Ён сьмяротны? / Ідзіце, занясеце добрую вестку вучням Яго.<br>
<br>
<em><font color="#d00505">Верш:</font></em> Вось дзень, што Госпад стварыў, дзень радасьці і весялосьці для ўсіх нас.<br>
<br>
Пасха красная, Пасха Гасподняя, Пасха; / Пасха ўсяслаўная сёньня зазьзяла нам. / Пасха – радасна адзін аднаго абдымем! / О, Пасха – вызваленьне ад суму, / бо сёньня з магілы, быццам з хораму, зазьзяў Хрыстос, / і жанчынаў напоўніў радасьцю, кажучы ім: / Нясіце добрую вестку апосталам.<br>
<br>
<strong>Слава Айцу, і Сыну, і Сьвятому Духу, цяпер, і заўсёды, і на вякі вякоў. Амін.</strong><br>
<br>
Уваскрасеньня дзень! Прасьвятлімся ўрачыстасьцю / і адзін аднаго абдымем; / скажам “Браты!” і тым, што ненавідзяць нас, / прабачыўшы ўсё дзеля ўваскрасеньня; / і ўсклікнем вось так:<br>
<br>
Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў. <font color="#d00505"><em>(Тройчы)<br>
<br>
<br>
Пасьля:</em><br>
<br>
<strong>Сьвятар:</strong></font> Мудрасьць.<br>
<br>
<font color="#d00505"><strong>Людзі:</strong></font> Ойча, блаславі.<br>
<br>
<font color="#d00505"><strong>Сьвятар:</strong></font> Блаславёны сапраўды Хрыстос Бог наш на ўсе часы цяпер, і заўсёды, і на вякі вякоў.<br>
<br>
<font color="#d00505"><strong>Людзі:</strong></font> Амін. Умацуй, Божа, сьвятую хрысьціянскую веру і ўсіх прававерных хрысьціян на век вякоў.<br>
<br>
<font color="#d00505"><strong>Сьвятар:</strong></font> Хрыстос уваскрос з мёртвых, сьмерцю сьмерць зваяваў.<br>
<br>
<font color="#d00505"><strong>Людзі:</strong></font> I тым, што ў магілах, жыцьцё дараваў.<br>
<br>
<strong><font color="#d00505">Сьвятар</font></strong> <em><font color="#d00505">робіць водпуст:</font></em> Хрыстос, праўдзівы Бог наш, які ўваскрос з мёртвых, сьмерцю сьмерць зваяваў і тым, што ў магілах, жыцьцё дараваў, малітвамі ўсячыстае свае Маці і ўсіх сьвятых, хай зьмілуецца над намі і збавіць нас, бо Ён добры і Чалавекалюбец.<br>
<br>
<font color="#d00505"><em>Тады кажа ўголас:</em></font> Хрыстос Уваскрос!<br>
<br>
<font color="#d00505"><strong>Людзі</strong></font> <em><font color="#d00505">адказваюць:</font></em> Сапраўды ўваскрос!<br>
<br>
<em><font color="#d00505">Гэта паўтараецца тройчы. Пасьля:</font></em><br>
<br>
<strong><font color="#d00505">Людзі</font></strong> <em><font color="#d00505">(сьпяваюць):</font></em> Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў. <font color="#d00505"><em>(Тройчы)</em></font><br>
<br>
I нам дараваў жыцьцё вечнае: пакланяемся Ягонаму трохдзённаму ўваскрасеньню.