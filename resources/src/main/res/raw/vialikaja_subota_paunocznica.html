<!DOCTYPE HTML><font color="#d00505"><strong>ВЯЛІКАЯ СУБОТА<br>
<br>
ПАЎНОЧНІЦА<br>
<br>
Сьвятар:</strong></font> Блаславёны Бог наш ...<br>
<br>
<strong><font color="#d00505">Людзі:</font></strong> Амін. Уладару Нябесны... Сьвяты Божа... Усесьвятая Тройца... Ойча наш...<br>
<br>
<strong><font color="#d00505">Сьвятар:</font></strong> Бо Тваё валадарства...<br>
<br>
<strong><font color="#d00505">Людзі:</font></strong> Амін. Госпадзе, зьмілуйся <em><font color="#d00505">(12 разоў)</font></em><br>
<br>
<strong>Слава... цяпер...</strong><br>
<br>
Прыйдзіце, паклонімся ...<br>
<br>
<br>
<font color="#d00505"><strong>Псалом 50</strong></font><br>
<br>
Зьмілуйся нада мною, Божа, паводле Тваёй вялікай міласэрнасьці і паводле мноства дабротаў Тваіх адымі беззаконьне маё.<br>
<br>
Асабліва абмый мяне з віны маёй і ад грахоў маіх ачысьці мяне.<br>
<br>
Бо беззаконьне маё я знаю, і грэх мой заўжды перада мною.<br>
<br>
Табе адзінаму я зграшыў і зло перад Табою ўчыніў. Ты ж справядлівы ў Тваім прыгаворы і правы ў судзе Тваім.<br>
<br>
Вось я быў зачаты ў беззаконьні, і ў граху нарадзіла мяне маці мая.<br>
<br>
Але Ты, які любіш шчырасьць сэрца, паказаў мне глыбіню і тайны мудрасьці Тваёй.<br>
<br>
Акрапі мяне гісопам, і буду чысты, абмый мяне, і стану бялейшы за сьнег.<br>
<br>
Дай мне пачуць голас радасьці і вясельля: хай узрадуюцца ўпакораныя косьці.<br>
<br>
Адвярні твар Твой ад маіх бясчынстваў і ачысьці мяне ад усіх грахоў маіх.<br>
<br>
Сэрца чыстае ствары ўва мне, Божа, і дух правы абнаві ў нутры маім.<br>
<br>
Не адкінь мяне ад Твайго аблічча і Духа Твайго Сьвятога не адымі ад мяне.<br>
<br>
Вярні мне радасьць Твайго збаўленьня і ўмацуй ува мне дух ахвярнасьці.<br>
<br>
Буду навучаць грэшнікаў шляхоў Тваіх, і грэшнікі зноў вернуцца да Цябе.<br>
<br>
Вызвалі мяне ад крыві (пралітай), Божа, Божа майго збаўленьня, хай язык мой у радасьці славіць Тваю справядлівасьць.<br>
<br>
Адчыні мае вусны, Госпадзе, і вусны мае пачнуць абвяшчаць хвалу Тваю.<br>
<br>
Калі б Ты захацеў ахвяры, я даў бы яе: на цэлапаленьні, аднак, Ты не глядзіш прыхільна.<br>
<br>
Ахвяра Богу – дух скрушлівы: сэрцам пакорным і поўным скрухі Ты, Божа, не пагардзіш.<br>
<br>
Пакажы, Госпадзе, з ласкі Тваёй спагаду Сыёну: хай муры Ерусаліму будуць зноў узьнесеныя.<br>
<br>
Тады глянеш прыхільна на правыя ахвяры, дары і цэлапаленьні, тады ўскладуць цялят на Твой ахвярнік.<br>
<br>
<br>
<strong><font color="#d00505">КАНОН</font></strong> <em><font color="#d00505">(тон 6)</font></em><br>
<br>
<strong><font color="#d00505">Песьня 1</font></strong><br>
<br>
<em><font color="#d00505">Ірмас:</font></em> Таго, хто некалі прыгнятальніка і мучыцеля пакрыў хваляй марскою, у зямлю хаваюць дзеці тых, каго Ён збавіў; мы ж, як тады жанчыны, славім у песьнях Госпада, бо Ён уславіўся.<br>
<br>
<font color="#d00505"><em>Прыпеў:</em></font> Слава Табе, Божа наш, слава Табе.<br>
<br>
Госпадзе Божа мой, разьвітальны гімн і надмагільную песьню пяю Табе, бо Ты пахаваньнем сваім адчыніў мне дзьверы жыцьця і сьмерцю сьмерць і пекла перамог.<br>
<br>
<font color="#d00505"><em>Прыпеў:</em></font> Слава Табе, Божа наш, слава Табе.<br>
<br>
Усе стварэньні ў небе і на зямлі жахнуліся, калі ўбачылі Цябе ўгары на пасадзе і долу мёртвым у магіле. Недасяжная для розуму сьмерць Твая, Жыцьцядаўча.<br>
<br>
<strong>Слава... цяпер...</strong><br>
<br>
Каб напоўніць усё славаю Тваёю, Ты зышоў у апраметную зямлі; ад Цябе не схаваўся стан мой, што ад Адама: пахаваны, Ты абнаўляеш мяне, тленнага чалавека.<br>
<br>
<font color="#d00505"><em>Ірмас:</em></font> Таго, хто некалі прыгнятальніка і мучыцеля пакрыў хваляй марскою, у зямлю хаваюць дзеці тых, каго Ён збавіў; мы ж, як тады жанчыны, славім у песьнях Госпада, бо Ён уславіўся.<br>
<br>
<font color="#d00505"><em>Заўвага: Такім жа чынам сьпяваюцца ўсе наступныя песьні канона.</em><br>
<br>
<strong>Песьня 3</strong><br>
<br>
<em>Ірмас:</em></font> Убачыўшы павешаным на месцы пакараньня Цябе, які на водах павесіў зямлю, усё стварэньне задрыжэла ад вялікага страху і ўсклікнула: "Ніхто не сьвяты, апроч Цябе, Госпадзе".<br>
<br>
<font color="#d00505"><em>Прыпеў:</em></font> Слава Табе, Божа наш, слава Табе.<br>
<br>
Ты даў нам знакі і доказы пахаваньня Твайго ў мностве вобразаў; а сёньня Ты, Госпадзе і Ўладару, адкрыў тайну Тваю ў пекле тым, што клічуць: "Ніхто не сьвяты, апроч Цябе, Госпадзе".<br>
<br>
<font color="#d00505"><em>Прыпеў:</em></font> Слава Табе, Божа наш, слава Табе.<br>
<br>
Ты распасьцёр рукі на дрэве і сабраў падзеленых; спавіты ў пахавальнае палатно ў магіле, Ты зьнішчыў аковы, што трымалі вязьняў, і тыя ўсклікнулі: "Ніхто не сьвяты, апроч Цябе, Госпадзе".<br>
<br>
<strong>Слава... цяпер...</strong><br>
<br>
Калі Ты, Незьмяшчальны, быў з уласнай волі пахаваны ў запячатанай магіле, Ты паказаў сілу Тваю тым, што з удзячнасьцю клічуць: "Ніхто не Сьвяты, апроч Цябе, Госпадзе".<br>
<br>
<font color="#d00505"><em>Ірмас:</em></font> Убачыўшы павешаным на месцы пакараньня Цябе, які на водах павесіў зямлю, усё стварэньне задрыжэла ад вялікага страху і ўсклікнула: "Ніхто не сьвяты, апроч Цябе, Госпадзе".<br>
<br>
<font color="#d00505"><em>Малая літанія з воклікам:</em></font><br>
Бо Ты Бог наш, і Табе славу аддаем, Айцу, і Сыну, і Сьвятому Духу, цяпер і заўсёды, і на вякі вякоў.<br>
<br>
<font color="#d00505"><strong>Сядальная песьня</strong> <em>(тон 1):</em></font> Воі, якія сьцераглі магілу Тваю, Збавіцелю, амярцьвелі ад выгляду сьветлага анёла, які абвясьціў жанчынам уваскрасеньне. Славім Цябе, Зьнішчальніку тленнасьці, і прыпадаем да Цябе, адзінага Бога нашага, які ўваскрос з магілы.<br>
<br>
<font color="#d00505"><strong>Песьня 4</strong><br>
<br>
<em>Ірмас:</em></font> У прадбачаньні Твайго Боскага спусташэньня на крыжы, Авакум жахнуўся і ўсклікнуў: "Ты, блаславёны і ўсемагутны Госпадзе, зьнішчыў уладу моцных і зышоў да тых, што ў апраметнай".<br>
<br>
<font color="#d00505"><em>Прыпеў:</em></font> Слава Табе, Божа наш, слава Табе.<br>
<br>
Ты сёньня асьвяціў сёмы дзень, які некалі блаславіў, калі адпачыў ад працы. Ты, Збавіцелю мой, прыводзіш да быцьця і абнаўляеш усё і, захоўваючы суботу, адбудоўваеш.<br>
<br>
<font color="#d00505"><em>Прыпеў:</em></font> Слава Табе, Божа наш, слава Табе.<br>
<br>
Ты перамог сілаю Тваёю: калі душа Твая была аддзеленая ад цела. Ты, Слова, разарваў путы сьмерці і пекла.<br>
<br>
<strong>Слава... цяпер...</strong><br>
<br>
Пекла напоўнілася горыччу, калі сустрэла Цябе, Слова: яно ўбачыла абагаўлёнага чалавека, параненага але ўсемагутнага; і, ня ў змозе вытрываць гэта, у страху адступіла.<br>
<br>
<font color="#d00505"><em>Ірмас:</em></font> У прадбачаньні Твайго Боскага спусташэньня на крыжы, Авакум жахнуўся і ўсклікнуў: "Ты, блаславёны і ўсемагутны Госпадзе, зьнішчыў уладу моцных і зышоў да тых, што ў апраметнай".<br>
<br>
<font color="#d00505"><strong>Песьня 5</strong><br>
<br>
<em>Ірмас:</em></font> Ісая сярод нядрэмнай ночы ўбачыў незаходнае сьвятло прыйсьця Твайго, Хрысьце, дзеля Тваёй любові да нас, і ўсклікнуў голасна: "Мёртвыя ўваскрэснуць, і ўстануць тыя, што ў магілах, і ўсё зямное стварэньне ўзрадуецца".<br>
<br>
<font color="#d00505"><em>Прыпеў:</em></font> Слава Табе, Божа наш, слава Табе.<br>
<br>
Ты, Творча, прыняў выгляд стварэньня, і абнаўляеш усіх; пахавальныя палотны і магіла сьведчаць, Слова, аб таямніцы Тваёй. Высакародны дарадца выконвае раду Таго, хто нарадзіў Цябе і ў Табе слаўна абнавіў мяне.<br>
<br>
<font color="#d00505"><em>Прыпеў:</em></font> Слава Табе, Божа наш, слава Табе.<br>
<br>
Боскай сілаю Тваёю Ты адмяняеш сьмерцю сьмерць і тленнасьць пахаваньнем. Ты робіш несьмяротнай прыроду, якую Ты ўспрыняў, бо цела Тваё ня бачыла тленнасьці, і душа Твая не засталася ў апраметнай.<br>
<br>
<strong>Слава... цяпер...</strong><br>
<br>
Народжаны ад Дзевы і прабіты ў бок, Ты, Творча мой, явіў Яе нам як новую Эву. Сам жа Ты стаўся новым Адамам: заснуў звышпрыродна прыродным сном і як Усемагутны ўзьняў жыцьцё ад сну і тленнасьці.<br>
<br>
<font color="#d00505"><em>Ірмас:</em></font> Ісая сярод нядрэмнай ночы ўбачыў незаходнае сьвятло прыйсьця Твайго, Хрысьце, дзеля Тваёй любові да нас, і ўсклікнуў голасна: "Мёртвыя ўваскрэснуць, і ўстануць тыя, што ў магілах, і ўсё зямное стварэньне ўзрадуецца".<br>
<br>
<font color="#d00505"><strong>Песьня 6</strong><br>
<br>
<em>Ірмас:</em></font> Узяты, але не ўтрыманы ў нутры кіта, Ёна даў нам вобраз Твайго цярпеньня і пахаваньня. Ён, быццам з хораму, выйшаў з нутра зьвера і крыкнуў вартаўнікам: "Гэй, вы, што пакінулі міласэрнасьць, дарэмна і бескарысна трымаеце варту".<br>
<br>
<font color="#d00505"><em>Прыпеў:</em></font> Слава Табе, Божа наш, слава Табе.<br>
<br>
Цябе катавалі, але не разьядналі з целам, якое Ты, Слова, прыняў. Хоць сьвятыня Твая была разбураная цярпеньнямі, зьяднаньне Боскай і чалавечай прыродаў у адной асобе засталося непарушным; бо ў абедзьвюх Ты застаешся адзіным Сынам і Словам Божым, Богам і Чалавекам.<br>
<br>
<font color="#d00505"><em>Прыпеў:</em></font> Слава Табе, Божа наш, слава Табе.<br>
<br>
Чалавеказабойчае але не богазабойчае было злачынства Адама. Таму, калі прырода цела Твайго пацярпела, Боства Тваё засталося непадуладным цярпеньням. Ты перамяніў тленнае на нятленнае, і ўваскрасеньнем Тваім адчыніў крыніцу несьмяротнасьці.<br>
<br>
<strong>Слава... цяпер...</strong><br>
<br>
Пекла пануе над сьмяротнымі людзьмі, але ня вечна; калі Ты, магутны Збавіцелю, быў пакладзены ў магілу, Ты ключы сьмерці зламаў і прапаведаваў сапраўднае вызваленьне тым, што адвеку спалі ў магілах, сам стаўшыся Першынцам з мёртвых.<br>
<br>
<font color="#d00505"><em>Ірмас:</em></font> Узяты, але не ўтрыманы ў нутры кіта, Ёна даў нам вобраз Твайго цярпеньня і пахаваньня. Ён, быццам з хораму, выйшаў з нутра зьвера і крыкнуў вартаўнікам: "Гэй, вы, што пакінулі міласэрнасьць, дарэмна і бескарысна трымаеце варту".<br>
<br>
<em><font color="#d00505">Малая літанія з воклікам:</font></em><br>
Бо Ты – Уладар сьвету і Збавіцель душ нашых, і мы Табе славу аддаем, Айцу, і Сыну, і Сьвятому Духу, цяпер і заўсёды, і на вякі вякоў.<br>
<br>
<font color="#d00505"><strong>Кандак</strong> <em>(тон 6):</em></font> Той, хто зачыніў бездань, ляжыць мёртвы, і як сьмяротны кладзецца ў магілу. Жанчыны, што прыйшлі памазаць Яго духмянымі алейкамі, горка плакалі і казалі: "Найблаславёная гэтая субота, бо ў яе Хрыстос заснуў, каб уваскрэснуць на трэці дзень".<br>
<br>
<font color="#d00505"><em>Ікас:</em></font> Той, хто трымае ўсё, узьнёсься на Крыж, і ўсё стварэньне плача, бо бачыць Яго голым на дрэве; сонца схавала промні свае, і зоркі памерклі; зямля ў вялікім страху скалынулася, і мора ўцякло, скалы патрэскаліся, многія магілы адчыніліся, і целы сьвятых выйшлі з іх. Пекла ўнізе стогне, габрэі раяцца, як схаваць Хрыстова ўваскрасеньне, а жанчыны клічуць: "Найблаславёная гэтая субота, бо ў яе Хрыстос заснуў, каб уваскрэснуць на трэці дзень".<br>
<br>
<font color="#d00505"><strong>Песьня 7</strong><br>
<br>
<em>Ірмас:</em></font> Цуд, большы за ўсе цуды! Той, хто выбавіў юнакоў з вогненнай печы, у магіле мёртвы ляжыць для нашага збаўленьня; і мы пяём: "Збавіцелю Божа, блаславёны Ты!"<br>
<br>
<font color="#d00505"><em>Прыпеў:</em></font> Слава Табе, Божа наш, слава Табе.<br>
<br>
Пекла было параненае, калі прыняла да сябе Параненага ў бок кап'ём. Яно стогне, бо чуе, што яго паглынае Боскі агонь для нашага збаўленьня; і мы пяём: "Збавіцелю, Божа наш, блаславёны Ты!"<br>
<br>
<font color="#d00505"><em>Прыпеў:</em></font> Слава Табе, Божа наш, слава Табе.<br>
<br>
Шчасьлівая магіла, што прыняла Творцу, які заснуў. Яна сталася крыніцаю боскага жыцьця для нашага збаўленьня; і мы пяём: "Збавіцелю, Божа наш, блаславёны Ты!"<br>
<br>
<font color="#d00505"><em>Прыпеў:</em></font> Слава Табе, Божа наш, слава Табе.<br>
<br>
Згодна з законам жыцьця, Жыцьцё ўсіх кладзецца ў магілу, і яна стаецца крыніцаю ўваскрасеньня для збаўленьня нас, якія пяём: "Збавіцелю, Божа наш, блаславёны Ты!"<br>
<br>
<strong>Слава... цяпер...</strong><br>
<br>
У пекле, у магіле і ў раі боскасьць Хрыста заставалася неразьдзельна зьяднаная з Айцом і Духам для для нашага збаўленьня; і мы пяём; "Збавіцелю, Божа наш, блаславёны Ты!"<br>
<br>
<font color="#d00505"><em>Ірмас:</em></font> Цуд, большы за ўсе цуды! Той, хто выбавіў юнакоў з вогненнай печы, у магіле мёртвы ляжыць для нашага збаўленьня; і мы пяём: "Збавіцелю Божа, блаславёны Ты!".<br>
<br>
<font color="#d00505"><em>На восьмай песьні сьвятар кадзіць царкву.</em><br>
<br>
<strong>Песьня 8</strong><br>
<br>
<em>Ірмас:</em></font> Жахніся, неба, узварухніцеся, асновы зямлі, бо вось Той, які жыве на вышынях, сёньня залічаны да мёртвых і пасяляецца, быццам прыхадзень, у цеснай магіле. Юнакі, бласлаўляйце; сьвятары, слаўце ў песьнях; людзі, узьвялічвайце Яго на ўсе вякі.<br>
<br>
<font color="#d00505"><em>Прыпеў:</em></font> Слава Табе, Божа наш, слава Табе.<br>
<br>
Разбураная чыстая Сьвятыня ўздымае з сабою заняпалы дом; другі Адам, які жыве ў найвышэйшых нябёсах, зышоў да глыбіняў пекла. Юнакі, бласлаўляйце; сьвятары, слаўце ў песьнях; людзі, узьвялічвайце Яго на ўсе вякі!<br>
<br>
<font color="#d00505"><em>Прыпеў:</em></font> Слава Табе, Божа наш, слава Табе.<br>
<br>
У вучняў не хапіла сьмеласьці, а Язэп Арыматэйскі паказаў вялікую мужнасьць. Убачыўшы Бога ўсіх мёртвага і голага, ён папрасіў Ягонае цела і пахаваў Яго, усклікаючы: Юнакі, бласлаўляйце; сьвятары, слаўце ў песьнях; людзі, узьвялічвайце Яго на ўсе вякі!<br>
<br>
<em><font color="#d00505">Прыпеў:</font></em> Хвалім і бласлаўляем Госпада, пакланяемся Яму, сьпяваем і ўзьвялічваем Яго на ўсе вякі.<br>
<br>
Новы цуд! Веліч дабрыні! Невыказная спагадлівасьць! Той, хто жыве на вышынях, пад зямлёй з уласнай волі запячатаны ляжыць, і Бога абзываюць ашуканцам. Юнакі, бласлаўляйце; сьвятары, слаўце ў песьнях; людзі, узьвялічвайце Яго на ўсе вякі!<br>
<br>
<font color="#d00505"><em>Ірмас:</em></font> Жахніся, неба, узварухніцеся, асновы зямлі, бо вось Той, які жыве на вышынях, сёньня залічаны да мёртвых і пасяляецца, быццам прыхадзень, у цеснай магіле. Юнакі, бласлаўляйце; сьвятары, слаўце ў песьнях; людзі, узьвялічвайце Яго на ўсе вякі.<br>
<br>
<font color="#d00505"><em>На 9 песьні сьвятар кадзіць вакол плашчаніцы тройчы, бярэ яе, уносіць у алтар і кладзе на ахвярнік, дзе яна ляжыць да адданьня Вялікадня. Райскія дзьверы зачыняюцца.</em><br>
<br>
<strong>Песьня 9</strong><br>
<br>
<em>Ірмас:</em></font> Ня плач па Мне, Маці, угледзеўшы ў магіле Мяне, Сына Твайго, якога Ты зачала бяз семя ва ўлоньні Тваім: Я ўстану і ўслаўлюся і як Бог праслаўлю вечнай славай тых, што з вераю і любоўю ўзьвялічваюць Цябе.<br>
<br>
<font color="#d00505"><em>Прыпеў:</em></font> Слава Табе, Божа наш, слава Табе.<br>
<br>
Пры дзівосным нараджэньні Тваім, Сыне спрадвечны, я была шчасьлівая і ня чула болю. Цяпер, калі бачу Цябе, Божа мой, мёртвым і без дыханьня, меч горкага жалю раніць сэрца маё. Але ўваскрэсьні, і я буду ўзьвялічаная.<br>
<br>
<font color="#d00505"><em>Прыпеў:</em></font> Слава Табе, Божа наш, слава Табе.<br>
<br>
З волі Маёй, Маці, зямля пакрывае Мяне, а стражнікі пякельныя дрыжаць пры выглядзе Мяне, апранутага ў акрываўленую вопратку адплаты. Я перамог на крыжы ворагаў Маіх, і як Бог уваскрэсну і ўзьвялічу Цябе.<br>
<br>
<strong>Слава... цяпер...</strong><br>
<br>
Няхай усё стварэньне цешыцца, і хай радуюцца ўсе людзі на зямлі, бо вораг–пекла ўзяты ў палон. Хадзіце, жанчыны, сустракайце Мяне з духмянымі алейкамі: Я вызваляю Адама з Эваю і ўвесь іхні род, і ўваскрэсну на трэці дзень.<br>
<br>
<font color="#d00505"><em>Ірмас:</em></font> Ня плач па Мне, Маці, угледзеўшы ў магіле Мяне, Сына Твайго, якога Ты зачала бяз семя ва ўлоньні Тваім: Я ўстану і ўслаўлюся і як Бог праслаўлю вечнай славай тых, што з вераю і любоўю ўзьвялічваюць Цябе.<br>
<br>
<br>
<font color="#d00505"><strong>Людзі:</strong></font> <em><font color="#d00505"><strong>Сьвяты Божа..</strong>. і г. д. <strong>Ойча наш...</strong></font></em><br>
<br>
<font color="#d00505"><strong>Сьвятар:</strong></font> <strong><font color="#d00505"><em>Бо Тваё валадарства...</em></font></strong><br>
<br>
<font color="#d00505"><strong>Людзі:</strong></font> Амін.<br>
<br>
<font color="#d00505"><strong>Трапар </strong><em>(тон 2)</em></font> Калі Ты зышоў да сьмерці, Жыцьцё несьмяротнае, Ты зьнішчыў пекла зьзяньнем боскасьці Тваёй. Калі ж Ты і памерлых з апраметнай уваскрасіў, усе сілы нябесныя ўсклікнулі: Жыцьцядаўча, Хрысьце Божа наш, слава Табе.<br>
<br>
<font color="#d00505"><strong>Сьвятар:</strong></font> Зьмілуйся над намі, Божа, паводле Тваёй вялікай міласэрнасьці, молімся Табе, пачуй нас і зьмілуйся.<br>
<br>
<font color="#d00505"><strong>Людзі:</strong></font> Госпадзе, зьмілуйся; Госпадзе, зьмілуйся; Госпадзе, зьмілуйся. <font color="#d00505"><em>(Так пасьля наступных просьбаў)</em><br>
<br>
<strong>Сьвятар:</strong></font> За Сьвятога Айца нашага ... Папу Рымскага і за дастойнага архібіскупа <em>(багалюбнага біскупа)</em> нашага ..., і за ўсіх у Хрысьце братоў нашых, Госпаду памолімся.<br>
<br>
– За яго <em>(яе)</em> міласьць … <font color="#d00505">(<em>імя галавы дзяржавы</em>)</font> за ўрад, належныя ўлады і ўсіх, што сьцерагуць цэласьці і спакою гэтае краіны, Госпаду памолімся.<br>
<br>
– За Богам сьцеражоную краіну нашу Беларусь і ўвесь беларускі народ, Госпаду памолімся.<br>
<br>
– Бо Ты міласэрны і чалавекалюбны Бог, і Табе славу аддаем, Айцу, і Сыну, і Сьвятому Духу, цяпер і заўсёды, і на вякі вякоў.<br>
<br>
<font color="#d00505"><strong>Людзі:</strong></font> Амін.<br>
<br>
<font color="#d00505"><strong>Сьвятар:</strong></font> Слава Табе, Хрысьце Божа, надзея наша, слава Табе.<br>
<br>
<font color="#d00505"><strong><strong>Людзі:</strong></strong></font> Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
Госпадзе, зьмілуйся; Госпадзе, зьмілуйся; Госпадзе, зьмілуйся. Ойча, блаславі.<br>
<br>
<font color="#d00505"><strong>Сьвятар:</strong></font> Хрыстос, праўдзівы Бог наш, які ўваскрос з мёртвых, малітвамі Найчыстае свае Маці, сьвятых слаўных і годных пахвалы апосталаў; сьвятых і баганосных айцоў нашых і ўсіх сьвятых, хай зьмілуецца над намі і збавіць нас, бо Ён добры і Чалавекалюбец.<br>
<br>
<font color="#d00505"><strong><strong>Людзі:</strong></strong></font> Амін.