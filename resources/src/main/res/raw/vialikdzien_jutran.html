<!DOCTYPE HTML><font color="#d00505"><strong>УВАСКРАСЕНЬНЕ ГОСПАДА БОГА І ЗБАЎЦЫ НАШАГА ІСУСА ХРЫСТА (ВЯЛІКДЗЕНЬ)<br>
<br>
ЮТРАНЬ</strong></font><br>
<br>
<em><font color="#d00505">Адчыняюцца райскія дзьверы (якія, разам з бакавымі, застаюцца адчыненымі праз увесь Велікодны тыдзень). Раздаюцца ўсім сьвечкі. Сьвятар з трысьвечнікам і крыжом у руцэ, у суправаджэньні дыякана, кадзіць алтар. Пасьля абодва выходзяць праз райскія дзьверы.</font></em><br>
<br>
<strong><font color="#d00505">Сьвятар</font></strong> <em><font color="#d00505">(уголас, тон 6):</font></em> Уваскрасеньню Твайму, Хрысьце Спасе, анёлы ў небе пяюць песьню хвалы: дай і нам тут на зямлі з чыстым сэрцам славіць Цябе.<br>
<br>
<font color="#d00505"><strong>Людзі:</strong></font> Уваскрасеньню Твайму, Хрысьце Спасе, анёлы ў небе пяюць песьню хвалы: дай і нам тут на зямлі з чыстым сэрцам славіць Цябе. <em><font color="#d00505">(Паўтараюць шмат разоў)</font></em><br>
<br>
<font color="#d00505"><em>Усе ідуць на працэсію. Вярнуўшыся, затрымліваюцца перад зачыненымі дзьвярыма царквы. Згодна з грэцкім звычаем сьвятар чытае перад зачыненымі дзьвярыма наступнае Евангельле:</em></font><br>
<br>
<strong>Чытаньне сьвятога Евангельля паводле Марка </strong><em>(Мк 16.1-8)</em><br>
<br>
Калі мінула субота, Марыя Магдалена і Марыя Якубава, і Саламея купілі духмяныя алейкі, каб, прыйшоўшы, памазаць Ісуса. I вельмі рана ў першы дзень тыдня прыйшлі да магілы, калі ўзыходзіла сонца. I казалі між сабою: «Хто нам адваліць камень ад уваходу ў магілу?» Але, паглядзеўшы, бачаць, што камень адвалены, а ён быў вельмі вялікі. I, увайшоўшы ў магілу, яны ўбачылі юнака, які сядзеў з правага боку і быў адзеты ў белую вопратку, і жахнуліся. А ён ім кажа: «Ня бойцеся. Вы шукаеце Ісуса Назараніна ўкрыжаванага; Ён уваскрос, Яго няма тут. Вось месца, дзе паклалі Яго. Але ідзіце і скажыце Ягоным вучням і Пятру, што Ён іх апярэдзіць у Галілеі. Там Яго ўбачыце, як Ён казаў вам». I, выйшаўшы з магілы, яны пабеглі, дрыжучы ад страху. I нікому нічога не сказалі, бо баяліся.<br>
<br>
<font color="#d00505"><em>Скончыўшы, прагалошвае:</em><br>
<br>
<strong>Сьвятар:</strong></font> Слава сьвятой, адзінасутнай, жыватворчай і неразьдзельнай Тройцы спрадвеку, цяпер і заўсёды, і на вякі вякоў.<br>
<br>
<font color="#d00505"><strong>Людзі:</strong></font> Амін.<br>
<br>
<font color="#d00505"><strong>Сьвятар</strong></font> <em><font color="#d00505">(сьпявае):</font></em> Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў. <font color="#d00505"><em>(Тройчы)</em><br>
<br>
<strong>Людзі:</strong></font> Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў. <font color="#d00505"><em>(Тройчы)</em></font><br>
<br>
<strong><font color="#d00505">Сьвятар</font></strong> <em><font color="#d00505">кадзіць і вітае людзей:</font></em> <strong><font color="#d00505">ХРЫСТОС УВАСКРОС!<br>
<br>
Людзі</font></strong> <em><font color="#d00505">адказваюць:</font></em> <strong><font color="#d00505">САПРАЎДЫ ЎВАСКРОС!</font></strong><br>
<br>
<em><font color="#d00505">Гэта паўтараецца шмат разоў падчас усёй службы.</font></em><br>
<br>
<strong><font color="#d00505">Сьвятар:</font></strong> Хай уваскрэсьне Бог і разьбягуцца ворагі Яго, і хай уцякуць ад Яго ўсе ненавісьнікі Яго.<br>
<br>
<font color="#d00505"><strong>Людзі:</strong></font> Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў. <font color="#d00505"><em>(Адзін раз)</em><br>
<br>
<strong>Сьвятар:</strong></font> Хай зьнікнуць так, як зьнікае дым, і як тае воск ад агню.<br>
<br>
<font color="#d00505"><strong>Людзі:</strong></font> Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў.<br>
<br>
<font color="#d00505"><strong>Сьвятар:</strong></font> Так хай згінуць грэшнікі ад аблічча Божага, а праведнікі хай узрадуюцца.<br>
<br>
<font color="#d00505"><strong>Людзі:</strong></font> Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў.<br>
<br>
<font color="#d00505"><strong>Сьвятар:</strong></font> Вось дзень, што Госпад стварыў, дзень радасьці і весялосьці для ўсіх нас.<br>
<br>
<font color="#d00505"><strong>Людзі:</strong></font> Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў.<br>
<br>
<font color="#d00505"><strong>Сьвятар:</strong></font> Слава Айцу, і Сыну, і Сьвятому Духу.<br>
<br>
<font color="#d00505"><strong>Людзі:</strong></font> Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў.<br>
<br>
<font color="#d00505"><strong>Сьвятар:</strong></font> Цяпер і заўсёды, і на вякі вякоў. Амін.<br>
<br>
<font color="#d00505"><strong>Людзі:</strong></font> Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў.<br>
<br>
<font color="#d00505"><strong>Сьвятар:</strong></font> Хрыстос уваскрос з мёртвых, сьмерцю сьмерць зваяваў.<br>
<br>
<font color="#d00505"><strong>Людзі:</strong></font> I тым, што ў магілах, жыцьцё дараваў.<br>
<br>
<em><font color="#d00505">Дзьверы адчыняюцца, і ўсе ўваходзяць у царкву.</font></em><br>
<br>
<strong><font color="#d00505">Дыякан:</font></strong> У супакоі Госпаду памолімся.<br>
<br>
<strong><font color="#d00505">Людзі:</font></strong> Госпадзе, зьмілуйся. <font color="#d00505"><em>(Так пасьля наступных прашэньняў)</em><br>
<br>
<strong>Дыякан:</strong></font> За супакой з вышыняў і збаўленьне душ нашых Госпаду памолімся.<br>
<br>
– За супакой на ўсім сьвеце, добры стан сьвятых Божых цэркваў і зьяднаньне ўсіх Госпаду памолімся.<br>
<br>
– За гэтую сьвятую царкву і тых, што з вераю, пашанаю і страхам Божым уваходзяць у яе, Госпаду памолімся.<br>
<br>
– За Сьвятога Айца нашага сусьветнага біскупа ... Папу Рымскага, дастойнага архібіскупа <em>(багалюбнага біскупа)</em> нашага ..., пачэсных сьвятароў, дыяканаў у Хрысьце, усё духавенства і людзей Госпаду памолімся.<br>
<br>
– За ўрад, належныя ўлады і ўсіх, што сьцерагуць цэласьці і спакою гэтае краіны, Госпаду памолімся.<br>
<br>
– За Богам сьцеражоную краіну нашу Беларусь і ўвесь беларускі народ, за стойкасьць у веры, мужнасьць у выпрабаваньнях і вернасьць свайму народу ўсіх нас Госпаду памолімся.<br>
<br>
– За гэты горад <em>(гэтую вёску)</em>, за ўсе гарады і краіны, і за верных людзей, што жывуць у іх, Госпаду памолімся.<br>
<br>
– За добрае надвор’е, багаты ўраджай пладоў зямных і за часы спакойныя Госпаду памолімся.<br>
<br>
– За падарожнікаў па моры, зямлі і ў паветры, за нядужых, тых што церпяць, за зьняволеных і збаўленьне іх Госпаду памолімся.<br>
<br>
– Каб нам выбавіцца ад усякага гневу, суму і недастатку, Госпаду памолімся.<br>
<br>
– Заступіся, зжалься, збаў і сьцеражы нас, Божа, ласкаю Тваёю.<br>
<br>
<font color="#d00505"><strong>Людзі:</strong></font> Госпадзе, зьмілуйся.<br>
<br>
<font color="#d00505"><strong>Дыякан:</strong></font> Успамянуўшы найсьвятую, усячыстую, найблаславёную, слаўную Ўладарку нашу Багародзіцу і Заўсёды Дзеву Марыю і ўсіх сьвятых, самі сябе і адзін аднаго, і ўсё жыцьцё наша Хрысту Богу аддайма.<br>
<br>
<font color="#d00505"><strong>Людзі:</strong></font> Табе, Госпадзе.<br>
<br>
<font color="#d00505"><strong>Сьвятар:</strong></font> Бо Табе належыцца ўсякая слава, пашана і пакланеньне, Айцу, і Сыну, і Сьвятому Духу, цяпер і заўсёды, і на вякі вякоў.<br>
<br>
<font color="#d00505"><strong>Людзі:</strong></font> Амін.<br>
<br>
<font color="#d00505"><em>І пачынаюць Велікодны канон.</em><br>
<br>
<br>
<strong>КАНОН (тон 1)</strong></font><br>
<br>
<em><font color="#d00505">Падчас кожнай песьні сьвятар (або сьвятары, калі іх больш) і дыякан па чарзе кадзяць і вітаюць людзей словамі <strong>«Хрыстос уваскрос!»</strong>, на што людзі адказваюць <strong>«Сапраўды ўваскрос!»</strong></font></em><br>
<br>
<font color="#d00505"><strong>Песьня 1</strong></font><br>
<br>
<em><font color="#d00505">Ірмас:</font></em> Уваскрасеньня дзень! Прасьвятлімся, людзі: Пасха Гасподняя, Пасха! Бо вось ад сьмерці да жыцьця і ад зямлі на неба Хрыстос Бог узьняў нас, якія пяём песьню перамогі.<br>
<br>
<em>Хрыстос уваскрос з мёртвых!</em><br>
<br>
Ачысьцім нашыя пачуцьці, каб нам убачыць Хрыста ў невымоўным зьзяньні ўваскрасеньня, і пачуць, як Ён кажа: Радуйцеся ўсе, што пяеце песьню перамогі.<br>
<br>
<em>Хрыстос уваскрос з мёртвых!</em><br>
<br>
Нябёсы хай дастойна весяляцца, і хай радуецца зямля, хай увесь сьвет, бачны і нябачны, сьвяткуе, бо ўваскрос Хрыстос, наша радасьць вечная.<br>
<br>
<em>Хрыстос уваскрос з мёртвых!</em><br>
<br>
Уваскрасеньня дзень! Прасьвятлімся, людзі: Пасха Гасподняя, Пасха! Бо вось ад сьмерці да жыцьця і ад зямлі на неба Хрыстос Бог узьняў нас, якія пяём песьню перамогі.<br>
<br>
Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў. <em><font color="#d00505">(Тройчы)</font></em><br>
<br>
<br>
<font color="#d00505"><em>Малая літанія</em>:</font><br>
<br>
<strong><font color="#d00505">Дыякан:</font></strong> Яшчэ і яшчэ ў супакоі Госпаду памолімся.<br>
<br>
<font color="#d00505"><strong>Людзі:</strong></font> Госпадзе, зьмілуйся.<br>
<br>
<strong><font color="#d00505">Дыякан:</font></strong> Заступіся, зжалься, збаў і сьцеражы нас, Божа, ласкаю Тваёю.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Успамянуўшы найсьвятую, усячыстую, найблаславёную, слаўную Ўладарку нашу Багародзіцу і заўсёды Дзеву Марыю і ўсіх сьвятых, самі сябе і адзін аднаго, і ўсё жыцьцё наша Хрысту Богу аддайма.<br>
<br>
<strong><font color="#d00505">Людзі:</font></strong> Табе, Госпадзе.<br>
<br>
<strong><font color="#d00505">Сьвятар:</font></strong> Бо Твая ёсьць дзяржава і Тваё валадарства, і сіла, і слава, Айца, і Сына, і Сьвятога Духа, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<font color="#d00505"><strong>Песьня 3</strong><br>
<br>
<em>Ірмас:</em></font> Хадзеце, будзем піць пітво новае, не з каменя бясплоднага цудам атрыманае, але тое, што б’е жывой крыніцай з магілы Хрыста, які нас умацоўвае.<br>
<br>
<em>Хрыстос уваскрос з мёртвых!</em><br>
<br>
Сёньня мы напоўніліся сьвятлом – неба, зямля і апраметная. Хай усё стварэньне сьвяткуе ўваскрасеньне Хрыста, які нас умацоўвае.<br>
<br>
<em>Хрыстос уваскрос з мёртвых!</em><br>
<br>
Учора я быў пахаваны з Табою, Хрысьце – сёньня Ты ўваскрос і я ўстаў; учора я быў укрыжаваны з Табою – услаў мяне сёньня ў валадарстве Тваім.<br>
<br>
<em>Хрыстос уваскрос з мёртвых!</em><br>
<br>
Хадзеце, будзем піць пітво новае, не з каменя бясплоднага цудам атрыманае, але тое, што б’е жывой крыніцай з магілы Хрыста, які нас умацоўвае.<br>
<br>
Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў. <em><font color="#d00505">(Тройчы)<br>
<br>
<br>
Малая літанія <strong>«Яшчэ і яшчэ...».</strong><br>
<br>
Вокліч:</font></em> Бо Ты Бог наш, і Табе славу аддаем, Айцу, і Сыну, і Сьвятому Духу, цяпер і заўсёды, і на вякі вякоў.<br>
<br>
<br>
<strong><font color="#d00505">Гіпакоі</font></strong> <font color="#d00505"><em>(тон 4):</em></font> Устаўшы да сьвітаньня, жанчыны, што былі з Марыяй, убачылі камень, адвалены ад магілы, і пачулі ад анёла: «Нашто шукаеце сярод мёртвых, быццам чалавека, Таго, хто жыве ў вечным сьвятле? Гляньце, вось пахавальныя покрывы; дык ідзіце і сьвету абвяшчайце, што Госпад уваскрос і зьнішчыў сьмерць, бо Ён – Сын Бога, які збаўляе род людзкі».<br>
<br>
<br>
<font color="#d00505"><strong>Песьня 4</strong><br>
<br>
<em>Ірмас:</em></font> На боскай варце Богам натхнёны Абакум хай стане разам з намі і пакажа анёла прамяністага, які нам кажа: Сёньня збаўленьне сьвету, бо ўваскрос Хрыстос усемагутны.<br>
<br>
<em>Хрыстос уваскрос з мёртвых!</em><br>
<br>
Хрыстос зьявіўся нам, як сьмяротны чалавек, з дзявочага ўлоньня; Ён – наша Пасха, што, як ягня бязьвіннае, граху ня ведае; як Бог праўдзівы, Ён дасканалы.<br>
<br>
<em>Хрыстос уваскрос з мёртвых!</em><br>
<br>
Быццам аднагадовае ягнятка, Хрыстос – наш блаславёны вянец і Пасха ачышчальная – быў дабравольна прынесены ў ахвяру за ўсіх, і вось з магілы зазьзяла нам Сонца справядлівасьці.<br>
<br>
<em>Хрыстос уваскрос з мёртвых!</em><br>
<br>
Богаайцец Давід радасна танцаваў перад каўчэгам Запавету, што быў правобразам; мы ж, сьвяты народ Божы і сьведкі зьдзейсьненага, радуемся ў Богу, бо ўваскрос Хрыстос усемагутны.<br>
<br>
<em>Хрыстос уваскрос з мёртвых!</em><br>
<br>
На боскай варце Богам натхнёны Абакум хай стане разам з намі і пакажа анёла прамяністага, які нам кажа: Сёньня збаўленьне сьвету, бо ўваскрос Хрыстос усемагутны.<br>
<br>
Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў. <em><font color="#d00505">(Тройчы)</font></em><br>
<br>
<br>
<font color="#d00505"><em>Малая літанія <strong>«Яшчэ і яшчэ...».</strong></em></font><br>
<br>
<em><font color="#d00505">Вокліч:</font></em> Бо Ты добры і чалавекалюбны Бог, і Табе славу аддаем, Айцу, і Сыну, і Сьвятому Духу, цяпер і заўсёды, і на вякі вякоў.<br>
<br>
<br>
<strong><font color="#d00505">Песьня 5</font></strong><br>
<br>
<em><font color="#d00505">Ірмас:</font></em> Устанем рана да сьвітаньня і, замест духмянасьцяў, песьню Ўладарý прынясем, і ўбачым Хрыста, Сонца справядлівасьці, што асьвятляе ўсім жыцьцё.<br>
<br>
<em>Хрыстос уваскрос з мёртвых!</em><br>
<br>
Убачыўшы бязьмежную міласэрнасьць Тваю, Хрысьце, усе, зьвязаныя путамі пякельнымі, вясёлымі крокамі пасьпяшылі да сьвятла і ўславілі Пасху вечную.<br>
<br>
<em>Хрыстос уваскрос з мёртвых!</em><br>
<br>
Са сьвечкамі ў руках выйдзем насустрач Хрысту, які, быццам жаніх, з магілы выходзіць, і разам са сьвяточным натоўпам уславім Пасху Божую, збавенную.<br>
<br>
<em>Хрыстос уваскрос з мёртвых!</em><br>
<br>
Устанем рана да сьвітаньня і, замест духмянасьцяў, песьню Ўладару прынясем, і ўбачым Хрыста, Сонца справядлівасьці, што асьвятляе ўсім жыцьцё.<br>
<br>
Хрыстос уваскрос з мёртвых, сьмерцю сьмерць зваяваў, і тым, што ў магілах, жыцьцё дараваў. <em><font color="#d00505">(Тройчы)</font></em><br>
<br>
<br>
<font color="#d00505"><em>Малая літанія <strong>«Яшчэ і яшчэ...».</strong></em></font><br>
<br>
<em><font color="#d00505">Вокліч:</font></em> Бо Тваё пачэснае і велічнае імя, Айца, і Сына, і Сьвятога Духа, поўнае сьвятасьці і славы цяпер, і заўсёды, і на вякі вякоў.<br>
<br>
<br>
<strong><font color="#d00505">Песьня 6</font></strong><br>
<br>
<em><font color="#d00505">Ірмас:</font></em> Ты, Хрысьце, зышоў у глыбіні падземныя і разьбіў вечныя путы, што трымалі вязьняў, і на трэці дзень, быццам Ёна з нутра кіта, устаў з магілы.<br>
<br>
<em>Хрыстос уваскрос з мёртвых!</em><br>
<br>
Захаваўшы цэлымі пячаці, Ты, Хрысьце, што не парушыў дзявоцтва нараджэньнем Тваім, уваскрос з магілы і адчыніў нам райскія вароты.<br>
<br>
<em>Хрыстос уваскрос з мёртвых!</em><br>
<br>
Спасе мой, жывая і несьмяротная ахвяра, Ты як Бог дабравольна прынёс Сябе ў ахвяру Айцу і, уваскросшы з магілы, узьняў з Сабою праайца Адама і ўвесь род людзкі.<br>
<br>
<em>Хрыстос уваскрос з мёртвых!</em><br>
<br>
Ты, Хрысьце, зышоў у глыбіні падземныя і разьбіў вечныя путы, што трымалі вязьняў, і на трэці дзень, быццам Ёна з нутра кіта, устаў з магілы.<br>
<br>
Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў. <em><font color="#d00505">(Тройчы)<br>
<br>
<br>
Малая літанія </font></em><strong><em><font color="#d00505">«Яшчэ і яшчэ...».</font></em></strong><br>
<br>
<em><font color="#d00505">Вокліч:</font></em> Бо Ты – Уладар сьвету і Збаўца душ нашых, і Табе славу аддаем, Айцу, і Сыну, і Сьвятому Духу, цяпер, і заўсёды, і на вякі вякоў.<br>
<br>
<br>
<font color="#d00505"><strong>Кандак</strong> <em>(тон 8):</em></font> Хоць Ты, Несьмяротны, і зышоў у магілу, Ты зьнішчыў пекла ўладу і ўваскрос пераможна, Хрысьце Божа, жанчынам міраносіцам кажучы «Радуйцеся!», і Тваім апосталам супакой даруючы, Ты, што даеш памерлым уваскрасеньне.<br>
<br>
<em><font color="#d00505">Ікас:</font></em> Устаўшы да сьвітаньня, жанчыны выйшлі шукаць, быццам дня, Сонца, што было раней за сонца і зайшло ў магілу, і казалі адна адной: «Хадзем, сяброўкі, памажам духмянымі алейкамі ў магіле жыцьцядайнае цела Таго, хто ўваскрасіў памерлага Адама; пойдзем хутка і, як некалі мудрацы, прынясем у дар духмянае міра Таму, хто ляжыць, спавіты не ў пялёны, але ў пахавальнае палатно; заплачам і ўсклікнем: Устань, Уладару, Ты, што даеш памерлым уваскрасеньне!»<br>
<br>
<em><font color="#d00505">(Тон 6)</font></em> Убачыўшы ўваскрасеньне Хрыстова, паклонімся сьвятому Госпаду Ісусу, адзінаму бязгрэшнаму. Крыжу Твайму пакланяемся, Хрысьце, і сьвятое ўваскрасеньне Тваё ў песьнях славім. Ты – Бог наш, апроч Цябе іншага бога ня знаем, імя Тваё клічам. Прыйдзіце, усе верныя, паклонімся сьвятому ўваскрасеньню Хрыстоваму, бо праз крыж прыйшла радасьць усяму сьвету. Заўжды бласлаўляючы Госпада, славім уваскрасеньне Яго, бо Ён, пацярпеўшы ўкрыжаваньне, сьмерцю сьмерць зваяваў. <em><font color="#d00505">(Тройчы)</font></em><br>
<br>
<font color="#d00505"><em>(Тон 6)</em></font> Уваскрос Ісус з магілы, як абяцаў, даючы нам жыцьцё вечнае і багацьце свайго зьмілаваньня. <em><font color="#d00505">(Тройчы)</font></em><br>
<br>
<strong><font color="#d00505">Песьня 7</font></strong><br>
<br>
<em><font color="#d00505">Ірмас:</font></em> Той, хто выбавіў юнакоў з агню, стаўшыся чалавекам, церпіць, як сьмяротны, і цярпеньнем Сваім сьмяротнае апранае ў красу несьмяротнасьці – адзіны найблаславёны Бог Айцоў і ўсемагутны.<br>
<br>
<em>Хрыстос уваскрос з мёртвых!</em><br>
<br>
Багамудрыя жанчыны-міраносіцы з духмянымі алейкамі пасьпяшылі сьледам за Табою і, шукаючы са сьлязьмі памерлага, радасна пакланіліся Богу, і Пасху тайную вучням Тваім, Хрысьце, абвясьцілі.<br>
<br>
<em>Хрыстос уваскрос з мёртвых!</em><br>
<br>
Сьвяткуем сьмерці сьмерць, пекла зьнішчэньне і новага, вечнага жыцьця пачатак і, радуючыся, славім Прычыну ўсяго, што здарылася, адзінага блаславёнага Бога Айцоў і ўсяслаўнага.<br>
<br>
<em>Хрыстос уваскрос з мёртвых!</em><br>
<br>
Сапраўды сьвятая і ўрачыстая гэтая збавенная ноч, і прамяністая прадвесьніца сьветлага дня ўваскрасеньня, у які Спрадвечнае Сьвятло цялесна ўсім з магілы зазьзяла.<br>
<br>
<em>Хрыстос уваскрос з мёртвых!</em><br>
<br>
Той, хто выбавіў юнакоў з агню, стаўшыся чалавекам, церпіць, як сьмяротны, і цярпеньнем сваім сьмяротнае апранае ў красу несьмяротнасьці – адзіны найблаславёны Бог Айцоў і ўсемагутны.<br>
<br>
Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў. <em><font color="#d00505">(Тройчы)</font></em><br>
<br>
<br>
<font color="#d00505"><em>Малая літанія <strong>"Яшчэ і яшчэ...".</strong></em></font><br>
<br>
<em><font color="#d00505">Вокліч:</font></em> Хай моц валадарства Твайго, Айца, і Сына, і Сьвятога Духа, будзе блаславёная і праслаўленая цяпер, і заўсёды, і на вякі вякоў.<br>
<br>
<br>
<strong><font color="#d00505">Песьня 8</font></strong><br>
<br>
<em><font color="#d00505">Ірмас:</font></em> Гэты асаблівы і сьвяты дзень, адзіны з усіх суботаў, Уладарны і Гасподні, сьвята над сьвятамі і ўрачыстасьць над урачыстасьцямі: у гэты дзень бласлаўляем Хрыста на ўсе вякі.<br>
<br>
<em>Хрыстос уваскрос з мёртвых!</em><br>
<br>
Хадзіце, у гэты ўрачысты дзень Уваскрасеньня пакаштуем новага плоду вінаграднага, радасьці Божай і валадарства Хрыстовага, і ўславім Яго на ўсе вякі.<br>
<br>
<em>Хрыстос уваскрос з мёртвых!</em><br>
<br>
Глянь навокал, Сыёне, і бач: вось прыйшлі да цябе, быццам Боскія сьветачы, з захаду і поўначы, з поўдня і ўсходу дзеці твае, бласлаўляючы Хрыста на ўсе вякі.<br>
<br>
<em>Хрыстос уваскрос з мёртвых!</em><br>
<br>
Усесьвятая Тройца, Божа наш, слава Табе! Ойча ўсемагутны, і Сыне, і Духу, адзіная ў трох асобах існасьць, надпрыродная і найвышэйшая Боскасьць, у Цябе мы ахрысьціліся і Цябе бласлаўляем на ўсе вякі.<br>
<br>
<em>Хрыстос уваскрос з мёртвых!</em><br>
<br>
Гэты асаблівы і сьвяты дзень, адзіны з усіх суботаў, Уладарны і Гасподні, сьвята над сьвятамі і ўрачыстасьць над урачыстасьцямі: у гэты дзень бласлаўляем Хрыста на ўсе вякі.<br>
<br>
Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў. <em><font color="#d00505">(Тройчы)<br>
<br>
<br>
Малая літанія <strong>«Яшчэ і яшчэ...».</strong><br>
<br>
Вокліч:</font></em> Хай будзе блаславёнае імя Тваё і праслаўленае валадарства Тваё, Айца, і Сына, і Сьвятога Духа, цяпер, і заўсёды, і на вякі вякоў.<br>
<br>
<br>
<font color="#d00505"><strong>Дыякан</strong>, <em>стаўшы з кадзілам перад іконай Уваскрасеньня, кажа ўголас:</em></font><br>
<br>
Узьвялічвай, душа мая, Хрыста Жыцьцядаўца, што ўваскрос на трэці дзень з магілы!<br>
<br>
<em><font color="#d00505">Людзі <em><font color="#d00505">адразу</font></em> сьпяваюць песьню 9.</font></em><br>
<br>
<strong><font color="#d00505">Песьня 9</font></strong><br>
<br>
<em><font color="#d00505">Ірмас:</font></em> Сьвяціся, сьвяціся, Новы Ерусаліме, бо слава Гасподняя зазьзяла над табой. Радуйся сёньня і весяліся, Сыёне. Ты ж, Чыстая, красуйся, Багародзіца, бо Той, каго Ты нарадзіла, з мёртвых устаў.<br>
<br>
<em>Хрыстос уваскрос з мёртвых!</em><br>
<br>
О Боскае, о любае, о найсьвятое слова Тваё: Ты, Хрысьце, абяцаў быць з намі да канца сьвету. Мы ж, што жывем з гэтай надзеяю, радуемся.<br>
<br>
<em>Хрыстос уваскрос з мёртвых!</em><br>
<br>
Ты, Хрысьце, наша вялікая і сьвятая Пасха, Слова Божае, Мудрасьць і Сіла. Дай нам больш дасканала зьяднацца з Табою ў незаходны дзень валадарства Твайго.<br>
<br>
<em>Хрыстос уваскрос з мёртвых!</em><br>
<br>
Анёл усклікнуў Поўнай ласкі: Чыстая Дзева, радуйся! I зноў кажу: Радуйся, бо Твой Сын уваскрос на трэці дзень з магілы і мёртвых узьняў з сабою. Людзі, весяліцеся!<br>
<br>
<em>Хрыстос уваскрос з мёртвых!</em><br>
<br>
Сьвяціся, сьвяціся, Новы Ерусаліме, бо слава Гасподняя зазьзяла над табой. Радуйся сёньня і весяліся, Сыёне. Ты ж, Чыстая, красуйся, Багародзіца, бо Той, каго Ты нарадзіла, з мёртвых устаў.<br>
<br>
Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў. <em><font color="#d00505">(Тройчы)<br>
<br>
<br>
Малая літанія <strong>«Яшчэ і яшчэ...».</strong><br>
<br>
Вокліч:</font></em> Бо Цябе хваляць усе сілы нябесныя, Айца, і Сына, і Сьвятога Духа, і Табе славу аддаюць, цяпер і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<font color="#d00505"><em>І сьпяваюць</em> <strong>Экзапастыляр</strong>:</font> Целам заснуўшы як мёртвы, Уладáру і Госпадзе, на трэці дзень Ты ўваскрос і Адама ад тленнасьці ўзьняў, перамогшы сьмерць. Пасха нятленная, сьвету збаўленьне! <em><font color="#d00505">(Тройчы)</font></em><br>
<br>
<br>
<strong><font color="#d00505">Пахвальныя псальмы</font></strong><br>
<br>
<em><font color="#d00505">(Тон 1)</font></em> Усё, што жыве, хай хваліць Госпада.<br>
<br>
Хваліце Госпада з нябёсаў, хваліце Яго на вышынях: Табе належыцца хвала, Божа.<br>
<br>
Хваліце Яго, усе анёлы Яго, хваліце Яго, усе сілы Яго: Табе належыцца хвала, Божа.<br>
<br>
<em><font color="#d00505">Верш:</font></em> Хваліце Яго за магутныя ўчынкі Яго, хваліце Яго ў бязьмежнай велічы Яго.<br>
<br>
Хвалім у песьнях Твае збавенныя цярпеньні, Хрысьце, і славім Тваё ўваскрасеньне.<br>
<br>
<em><font color="#d00505">Верш:</font></em> Хваліце Яго граньнем рогу, хваліце Яго на ліры і гусьлях.<br>
<br>
Госпадзе, што пацярпеў на крыжы і зьнішчыў сьмерць, і ўваскрос з мёртвых, даруй нам супакой, бо Ты адзіны ўсемагутны.<br>
<br>
<em><font color="#d00505">Верш:</font></em> Хваліце Яго на бубнах і ў карагодах, хваліце Яго на струнах і жалейках.<br>
<br>
Хрысьце, што Тваім уваскрасеньнем спустошыў пекла і чалавека ўваскрасіў, дазволь нам з чыстым сэрцам Цябе хваліць і славіць.<br>
<br>
<em><font color="#d00505">Верш:</font></em> Хваліце Яго на цымбалах мілагучных, хваліце Яго на цымбалах галасістых. Усё, што жыве, хай хваліць Госпада.<br>
<br>
Славім Тваю Боскую спагаду і хвалім Цябе ў песьнях, Хрысьце: Ты, неразьдзельны ад Айца, нарадзіўся ад Дзевы і цярпеў, як чалавек, дабравольна аддаўшы Сябе на крыжовыя мукі; і, уваскросшы, выйшаў з магілы, быццам з хораму, каб збавіць сьвет. Госпадзе, слава Табе!<br>
<br>
<br>
<em><font color="#d00505">І адразу</font></em> <strong><font color="#d00505">песьні Велікодныя</font></strong> <em><font color="#d00505">(тон 5):<br>
<br>
Верш:</font></em> Хай уваскрэсьне Бог і разьбягуцца ворагі Яго, і хай уцякуць ад Яго ўсе ненавісьнікі Яго.<br>
<br>
Пасха сьветлая нам сёньня зьявілася, / Пасха новая, сьвятая, Пасха тайная, / Пасха ўсяслаўная, Пасха – Хрыстос Збавіцель, / Пасха чыстая, Пасха вялікая, / Пасха верных, Пасха, што дзьверы райскія нам адчыняе, / Пасха – асьвячэньне ўсіх верных.<br>
<br>
<em><font color="#d00505">Верш:</font></em> Хай зьнікнуць так, як зьнікае дым, і як тае воск ад агню.<br>
<br>
Ідзіце, жанчыны-дабравесьніцы, і, што бачылі, Сыёну скажыце: / Прымі ад нас радасную вестку пра ўваскрасеньне Хрыстовае; / весяліся, сьвяткуй і радуйся, Ерусаліме, / бачачы Ўладарá Хрыста / які, быццам жаніх, з магілы выходзіць.<br>
<br>
<em><font color="#d00505">Верш:</font></em> Так хай згінуць грэшнікі ад аблічча Божага, а праведнікі хай узрадуюцца.<br>
<br>
Жанчыны-міраносіцы, што прыйшлі на досьвітку да магілы Жыцьцядаўцы, / знайшлі анёла, які сядзеў на камені, / і той абвясьціў ім, кажучы: / Чаму шукаеце Жывога сярод мёртвых, / чаму плачаце па Несьмяротным, быццам Ён сьмяротны? / Ідзіце, занясіце добрую вестку вучням Яго.<br>
<br>
<em><font color="#d00505">Верш:</font></em> Вось дзень, што Госпад стварыў, дзень радасьці і весялосьці для ўсіх нас.<br>
<br>
Пасха красная, Пасха Гасподняя, Пасха; / Пасха ўсяслаўная сёньня зазьзяла нам. / Пасха – радасна адзін аднаго абдымем! / О, Пасха – вызваленьне ад суму, / бо сёньня з магілы, быццам з хораму, зазьзяў Хрыстос, / і жанчынаў напоўніў радасьцю, кажучы ім: / Нясіце добрую вестку апосталам.<br>
<br>
Слава Айцу, і Сыну, і Сьвятому Духу, цяпер, і заўсёды, і на вякі вякоў. Амін.<br>
<br>
Уваскрасеньня дзень! Прасьвятлімся ўрачыстасьцю / і адзін аднаго абдымем; / скажам «Браты!» і тым, што ненавідзяць нас, / прабачыўшы ўсё дзеля ўваскрасеньня; / і ўсклікнем вось так:<br>
<br>
Хрыстос уваскрос з мёртвых, сьмерцю сьмерць зваяваў і тым, што ў магілах, жыцьцё дараваў. <font color="#d00505"><em>(Тройчы)<br>
<br>
Падчас сьпеву «Уваскрасеньня дзень...» сьвятар (сьвятары) і дыякан вітаюць адзін аднаго словамі «Хрыстос уваскрос!», «Сапраўды ўваскрос!». Пасьля выходзяць з алтара і вітаюць вернікаў. Скончыўшы, сьвятар чытае Слова сьв. Яна Залатавуснага.</em><br>
<br>
<strong>СЛОВА МІЖ СЬВЯТЫМІ АЙЦА НАШАГА ЯНА ЗАЛАТАВУСНАГА НА ВЯЛІКДЗЕНЬ</strong></font><br>
<br>
Хай усе пабожныя і багалюбцы цешацца ў дзень гэтай вялікай і сьветлай урачыстасьці; хай усе разумныя слугі ўвойдуць у радасьць гаспадара свайго. Хай усе, хто пасьціўся, атрымаюць сёньня ўзнагароду. Калі хто працаваў ад першай гадзіны, хай прыме належную яму заплату. Калі ж хто прыйшоў а трэцяй гадзіне, хай сьвяткуе з падзякай. А калі хто далучыўся толькі пасьля шостай гадзіны, хай не сумняецца, бо ня будзе пазбаўлены нічога. Калі хто спозьніцца да дзявятай гадзіны, хай падыходзіць, нічога не баіцца, ні ў чым не сумняецца. А калі хто прыйдзе аб адзінаццатай гадзіне, хай не баіцца, што спазьніўся. Уладар любіць рабіць прыемнасьць усім, Ён прымае апошняга, як і першага, задавальняе патрэбы таго, хто прыйшоў аб адзінаццатай гадзіне, як і таго, хто працаваў ад гадзіны першай: апошняга мілуе, першаму дагаджае; гэтаму дае і таго абдорвае; Ён прымае працу і падтрымлівае намеры, шануе высілкі і добрыя жаданьні хваліць. Дзеля гэтага прыйдзіце ўсе да радасьці Гаспадара нашага: першыя і апошнія, усе атрымаеце заплату. Багатыя і бедныя, цешцеся разам. Працавітыя і лянівыя, ушануйце гэты дзень. Тыя, што пасьцілі, і тыя, што не пасьцілі, радуйцеся сёньня. Стол багаты – усім хопіць з дастаткам. Цялё кормнае вялікае, ніхто не адыдзе галодны, – усе напоўніцеся ў асалоду на застольлі веры; усе атрымаеце багацьце ласкі. Ніхто хай не наракае на сваю беднасьць. Ніхто хай не плача аб сваіх правінах, бо прабачэньне зазьзяла з магілы. Ніхто хай не баіцца сьмерці, бо сьмерць Збавіцеля вызваліла нас. Пакаштаваўшы сьмерці, Ён зьнішчыў сьмерць. Зышоўшы ў пекла, Ён паланіў яго. Ісая, што прадбачыў гэта, усклікае: Пекла, – кажа – сумелася, сустрэўшы Цябе ўнізе. Сумелася, бо было адмененае; сумелася, бо было абсьмяянае; сумелася, бо было зьнішчанае; сумелася, бо было зьвержанае; сумелася, бо было зьвязанае. Схапіла мёртвае цела і сутыкнулася з Богам. Прыняла зямлю і сустрэлася з небам; прыняла бачнае, і ўпала ў тое, чаго ня бачыла. Сьмерць, дзе тваё джала? Пекла, дзе твая перамога? Уваскрос Хрыстос, – і ты было спустошанае; Уваскрос Хрыстос, – і дэманы ўпалі; Уваскрос Хрыстос, – і анёлы радуюцца; Уваскрос Хрыстос, – і жыцьцё запанавала. Уваскрос Хрыстос, – і ніводнага мёртвага не засталося ў магіле. Хрыстос уваскрос з мёртвых, пачатак тых, што заснулі. Яму слава і ўлада на вякі вякоў. Амін.<br>
<br>
<font color="#d00505"><strong>Людзі</strong> <em>сьпяваюць <strong>трапар сьв. Яна Залатавуснага</strong> (тон 8):</em></font><br>
<br>
Ласка, што з вуснаў тваіх, быццам полымя, зазьзяла, сусьвет асьвяціла, скарбы бескарысьлівасьці сьвету здабыла, вышыню пакоры паказала. Навучаючы нас словамі тваімі, ойча Яне Залатавусны, малі Слова Хрыста-Бога збавіць душы нашыя.<br>
<br>
<strong><font color="#d00505">Дыякан:</font></strong> Зьмілуйся над намі, Божа, паводле Тваёй вялікай міласэрнасьці, молімся Табе, пачуй нас і зьмілуйся.<br>
<br>
<font color="#d00505"><strong>Людзі:</strong></font> Госпадзе, зьмілуйся; Госпадзе, зьмілуйся; Госпадзе, зьмілуйся. <em><font color="#d00505">(Так пасьля наступных прашэньняў)</font></em><br>
<br>
<strong><font color="#d00505">Дыякан:</font></strong> Яшчэ молімся за Сьвятога Айца нашага, сусьветнага біскупа ... Папу Рымскага, дастойнага архібіскупа <em>(багалюбнага біскупа)</em> нашага ... і ўсіх у Хрысьце братоў нашых.<br>
<br>
– Яшчэ молімся за ўрад, належныя ўлады і ўсіх, што сьцерагуць цэласьці і спакою гэтае краіны.<br>
<br>
– Яшчэ молімся за Богам сьцеражоную краіну нашу Беларусь і ўвесь беларускі народ, за стойкасьць у веры, мужнасьць у выпрабаваньнях і вернасьць свайму народу ўсіх нас.<br>
<br>
– Яшчэ молімся за братоў нашых сьвятароў, дыяканаў і манахаў, і ўсіх братоў і сёстраў нашых у Хрысьце.<br>
<br>
– Яшчэ молімся за годных памяці заснавальнікаў гэтай сьвятой царквы і за ўсіх раней адышоўшых айцоў і братоў нашых, якія тут і на кожным іншым месцы спачываюць.<br>
<br>
– Яшчэ молімся за дабрачынцаў гэтай сьвятой царквы, за тых, што прыносяць дары, працуюць і сьпяваюць у ёй, і за ўсіх тут прысутных людзей, якія чакаюць ад Цябе багацьця Твайго зьмілаваньня.<br>
<br>
<strong><font color="#d00505">Людзі:</font></strong> Госпадзе, зьмілуйся; Госпадзе, зьмілуйся; Госпадзе, зьмілуйся.<br>
<br>
<strong><font color="#d00505">Сьвятар:</font></strong> Бо Ты міласьцівы і чалавекалюбны Бог, і Табе славу аддаем, Айцу, і Сыну, і Сьвятому Духу, цяпер, і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<font color="#d00505"><strong>Дыякан:</strong></font> Дапоўнім ранішнюю малітву нашу Госпаду.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Заступіся, зжалься, збаў і сьцеражы нас, Божа, ласкаю Тваёю.<br>
<br>
<strong><font color="#d00505">Людзі:</font></strong> Госпадзе, зьмілуйся.<br>
<br>
<strong><font color="#d00505">Дыякан:</font></strong> Каб увесь гэты дзень быў дасканалы, сьвяты, мірны і бязгрэшны, у Госпада просім.<br>
<br>
<strong><font color="#d00505">Людзі:</font></strong> Дай нам, Госпадзе. <em><font color="#d00505">(Так пасьля наступных прашэньняў)</font></em><br>
<br>
<strong><font color="#d00505">Дыякан:</font></strong> Анёла спакою, вернага настаўніка, апекуна душ і целаў нашых у Госпада просім.<br>
<br>
– Прабачэньня і адпушчэньня грахоў і правінаў нашых у Госпада просім.<br>
<br>
– Усяго, што добрае і карыснае для душ нашых, і супакою для сьвету ў Госпада просім.<br>
<br>
– Каб далейшы цяг жыцьця нашага ў супакоі і пакаяньні правесьці, у Госпада просім.<br>
<br>
– Хрысьціянскага канца жыцьця нашага, бязбольнага, бездакорнага, спакойнага, і добрага адказу на страшным судзе Хрыстовым просім.<br>
<br>
<strong><font color="#d00505">Людзі:</font></strong> Дай нам, Госпадзе.<br>
<br>
<strong><font color="#d00505">Дыякан:</font></strong> Успамянуўшы найсьвятую, усячыстую, найблаславёную, слаўную Ўладарку нашу Багародзіцу і Заўсёды Дзеву Марыю і ўсіх сьвятых, самі сябе, і адзін аднаго, і ўсё жыцьцё наша Хрысту Богу аддайма.<br>
<br>
<strong><font color="#d00505">Людзі:</font></strong> Табе, Госпадзе.<br>
<br>
<font color="#d00505"><strong>Сьвятар:</strong></font> Бо Ты міласэрны, шчодры і чалавекалюбны Бог, і Табе славу аддаем, Айцу, і Сыну, і Сьвятому Духу, цяпер, і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<strong><font color="#d00505">Сьвятар:</font></strong> Мір усім.<br>
<br>
<strong><font color="#d00505">Людзі:</font></strong> I твайму духу.<br>
<br>
<strong><font color="#d00505">Дыякан:</font></strong> Галовы нашы Госпаду схілім.<br>
<br>
<strong><font color="#d00505">Людзі:</font></strong> Табе, Госпадзе.<br>
<br>
<font color="#d00505"><strong>Сьвятар</strong> <em>(ціха):</em></font> Сьвяты Госпадзе, які жывеш на вышынях і глядзіш на пакорных, які сваім усевідушчым вокам бачыш усе стварэньні! Вось мы схіляем нашы сэрцы і целы перад Табою І молімся Табе: працягні нябачную руку Тваю з жыльля Твайго сьвятога і блаславі нас усіх; і калі мы што зграшылі, сьведама ці нясьведама, Ты, як добры і чалавекалюбны Бог, прабач нам, даруючы нам Твае зямныя і нябесныя даброты.<br>
<br>
<em><font color="#d00505">(Уголас):</font></em> Бо Ты Бог наш, які мілуе і збаўляе нас, і Табе славу аддаем, Айцу, і Сыну, і Сьвятому Духу, цяпер, і заўсёды, і на вякі вякоў.<br>
<br>
<strong><font color="#d00505">Людзі:</font></strong> Амін.<br>
<br>
<strong><font color="#d00505">Дыякан:</font></strong> Мудрасьць.<br>
<br>
<strong><font color="#d00505">Людзі:</font></strong> Ойча, блаславі.<br>
<br>
<strong><font color="#d00505">Сьвятар:</font></strong> Блаславёны сапраўды Хрыстос Бог наш на ўсе часы, цяпер, і заўседы, і на вякі вякоў.<br>
<br>
<strong><font color="#d00505">Людзі:</font></strong> Амін. Умацуй, Божа, сьвятую хрысьціянскую веру і ўсіх прававерных хрысьціянаў на век вякоў.<br>
<br>
<strong><font color="#d00505">Сьвятар:</font></strong> Хрыстос уваскрос з мёртвых, сьмерцю сьмерць зваяваў.<br>
<br>
<strong><font color="#d00505">Людзі:</font></strong> I тым, што ў магілах, жыцьцё дараваў.<br>
<br>
<font color="#d00505"><strong>Сьвятар</strong> <em>(робіць водпуст):</em></font> Хрыстос, праўдзівы Бог наш, які ўваскрос з мёртвых, сьмерцю сьмерць зваяваў і тым, што ў магілах жыцьцё дараваў, малітвамі ўсячыстае свае Маці і ўсіх сьвятых, хай зьмілуецца над намі і збавіць нас, бо Ён добры і Чалавекалюбец.<br>
<br>
<em><font color="#d00505">Тады кажа ўголас:</font></em> Хрыстос уваскрос!<br>
<br>
<font color="#d00505"><strong>Людзі</strong> <em>адказваюць:</em></font> Сапраўды ўваскрос!<br>
<br>
<font color="#d00505"><em>Гэтак паўтараецца тройчы. Пасьля:</em><br>
<br>
<strong>Людзі</strong> (<em>сьпяваюць):</em></font> Хрыстос уваскрос<br>
з мёртвых, сьмерцю сьмерць зваяваў і тым, што ў магілах, жыцьцё дараваў. <em><font color="#d00505">(Тройчы)</font></em><br>
<br>
I нам дараваў жыцьцё вечнае: пакланяемся Ягонаму трохдзённаму ўваскрасеньню.