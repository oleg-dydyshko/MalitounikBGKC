<!DOCTYPE HTML><strong><font color="#d00505">ВЯЛІКІ АЎТОРАК</font></strong><br>
<br>
<font color="#d00505"><strong>ШОСТАЯ ГАДЗІНА</strong></font><br>
<br>
<strong><font color="#d00505">Трапар прароцтва</font></strong> <em><font color="#d00505">(тон 1).</font></em> У вялікай дабрыні Тваёй, Збавіцелю, прабач нам, якія зграшылі бяз меры, і зрабі нас вартымі пакланіцца Твайму сьвятому ўваскрасеньню, малітвамі найчыстае Маці Твае, адзіны Чалавекалюбча.<br>
<br>
<strong><font color="#d00505">Пракімен</font></strong> <em><font color="#d00505">(Пс 129).</font></em> У Госпада міласэрнасьць і вялікае ў Яго збаўленьне.<br>
<br>
<font color="#d00505"><em>Верш.</em></font> З глыбіні клічу Цябе, Госпадзе: Госпадзе, пачуй голас мой.<br>
<br>
<br>
<strong>Чытаньне кнігі прарока Езэкіэля</strong><br>
<em>(Езэк 1.21 – 2.1)</em><br>
<br>
Калі рухаліся істоты, і колы рухаліся з імі, а калі стаялі, то і колы затрымліваліся; калі падымаліся, то і колы з імі, бо дух жыцьця быў у колах. Над галовамі гэтых жывых істотаў было быццам скляпеньне нябеснае, быццам крышталь распасьцёрты над іхнімі галовамі. А пад скляпеньнем іхнія крылы ўзьнесеныя адно побач з другім; (кожная істота мела па два, якімі пакрывала цела). I я чуў шум іхніх крылаў, быццам шум водаў многіх, быццам голас Бога ўсемагутнага, і як шум стану войска. Калі ж стаялі, крылы іх былі апушчаныя. I над скляпеньнем голас раздаваўся над галовамі іх, калі стаялі з апушчанымі крыламі. Над скляпеньнем, што над іхнімі галовамі, было нешта падобнае да каменя сафіра, быццам пасад, а на ім абрыс постаці чалавечай. Далей бачыў я нешта накшалт жару распаленага золата, і быццам полымя вакол яго. Угору ад таго, што выглядала на сьцёгны, і ўніз ад таго, што выглядала на сьцёгны, бачыў я нешта быццам агонь, і ад яго ішло зьзяньне. Як вясёлка на хмарах у дажджлівы дзень, так выглядала гэтае зьзяньне. Такі быў выгляд таго, што выглядала на славу Гасподнюю.<br>
<br>
<br>
<strong><font color="#d00505">Пракімен</font></strong> <em><font color="#d00505">(Пс 130).</font></em> Хай спадзяецца Ізраіль на Госпада цяпер і давеку.<br>
<br>
<font color="#d00505"><em>Верш.</em></font> Сэрца маё, Госпадзе, не ганарыцца, і вочы мае не глядзяць пыхліва.