<!DOCTYPE HTML><strong><font color="#d00505">УВАХОД У ЕРУСАЛІМ ГОСПАДА, БОГА І ЗБАЎЦЫ НАШАГА ІСУСА ХРЫСТА (ВЕРБНІЦА)<br>
<br>
ЛІТУРГІЯ</font></strong><br>
<br>
<font color="#d00505"><strong>Першы антыфон</strong> <em>(Пс 114.1, 2, 3, 5)</em></font><br>
<br>
<strong><font color="#d00505">Чытальнік:</font></strong> Люблю Госпада, бо Ён пачуў голас малітвы маёй.<br>
<br>
<strong><font color="#d00505">Людзі:</font></strong> Малітвамі Багародзіцы, Збавіцелю, збаў нас. <em><font color="#d00505">(Так пасьля наступных вершаў)</font></em><br>
<br>
<strong><font color="#d00505">Чытальнік:</font></strong> Ён прыхіліў вуха Сваё да мяне ў дзень, калі я паклікаў Яго.<br>
<br>
- Боль сьмяротны агарнуў мяне, сеці пякельныя апуталі мяне.<br>
<br>
- Сум і гора апанавалі мяне, і я паклікаў імя Гасподняе.<br>
<br>
- Слава Айцу, і Сыну, і Сьвятому Духу, цяпер і заўсёды, і на векі вякоў. Амін.<br>
<br>
<font color="#d00505"><strong>Людзі:</strong></font> Малітвамі Багародзіцы, Збавіцелю, збаў нас.<br>
<br>
<br>
<strong><font color="#d00505">Другі антыфон</font></strong> <em><font color="#d00505">(Пс 115.1, 2, 4, 5)</font></em><br>
<br>
<strong><font color="#d00505">Чытальнік:</font></strong> Я быў непахісны ў веры, нават калі казаў: «Я вельмі нешчасьлівы».<br>
<br>
<strong><font color="#d00505">Людзі:</font></strong> Сыне Божы, што ўсеўся на жарабя, збаў нас, якія пяём Табе: Алілуя. <font color="#d00505"><em>(Так пасьля кожнага наступнага верша)</em></font><br>
<br>
<strong><font color="#d00505">Чытальнік:</font></strong> Што дам Госпаду ўзамен за ўсё, што Ён даў мне?<br>
<br>
- Чашу збаўленьня прыму і імя Гасподняе паклічу.<br>
<br>
- Выканаю абяцаньні мае Госпаду перад усім народам Ягоным.<br>
<br>
<strong><font color="#d00505">Людзі: </font></strong>Сыне Божы, што ўсеўся на жарабя, збаў нас, якія пяём Табе: Алілуя.<br>
<br>
<strong>Слава... цяпер...<br>
<br>
<font color="#d00505"><em>«Адзінародны Сыне...»</em><br>
<br>
<br>
Трэці антыфон</font></strong> <em><font color="#d00505">(Пс 117.1, 2, 3, 4)</font></em><br>
<br>
<strong><font color="#d00505">Чытальнік:</font></strong> Аддайце падзяку Госпаду, бо Ён добры, бо міласэрнасьць Ягоная давеку.<br>
<br>
<strong><font color="#d00505">Людзі: </font></strong><em><font color="#d00505">(Тон 1)</font></em> Каб перад мукаю Тваёю ўпэўніць нас у агульным уваскрасеньні Ты, Хрысьце Божа, узьняў з мёртвых Лазара. Дзеля гэтага мы, як некалі дзеці, трымаем знакі перамогі і Табе, Пераможцу сьмерці, радасна ўсклікаем: «Гасанна на вышынях, блаславёны Той, хто прыходзіць у імя Гасподняе!» <font color="#d00505"><em>(Так пасьля кожнага наступнага верша)</em></font><br>
<br>
<strong><font color="#d00505">Чытальнік:</font></strong> Хай скажа дом Ізраіля, што Ён добры, што міласэрнасьць Ягоная давеку.<br>
<br>
- Хай скажа дом Аарона, што Ён добры, што міласэрнасьць Ягоная давеку.<br>
<br>
- Хай скажуць усе, што баяцца Бога, што Ён добры, што міласэрнасьць Ягоная давеку.<br>
<br>
<strong><font color="#d00505">Людзі:</font></strong> Каб перад мукаю Тваёю ўпэўніць нас у агульным уваскрасеньні Ты, Хрысьце Божа, узьняў з мёртвых Лазара. Дзеля гэтага мы, як некалі дзеці, трымаем знакі перамогі і Табе, Пераможцу сьмерці, радасна ўсклікаем: «Гасанна на вышынях, блаславёны Той, хто прыходзіць у імя Гасподняе!»<br>
<br>
<br>
<strong><font color="#d00505">Дыякан:</font></strong> Мудрасьць, устаньце!<br>
<br>
<strong><font color="#d00505">Сьвятар:</font></strong> Блаславёны той, хто прыходзіць у імя Гасподняе. Госпад – Бог, і Ён зьявіўся нам.<br>
<br>
<strong><font color="#d00505">Людзі:</font></strong> Сыне Божы, што ўсеўся на жарабя, збаў нас, якія пяём Табе: Алілуя.<br>
<br>
<br>
<font color="#d00505"><strong>Трапар першы </strong><em>(тон 1).</em></font> Каб перад мукаю Тваёю ўпэўніць нас у агульным уваскрасеньні Ты, Хрысьце Божа, узьняў з мёртвых Лазара. Дзеля гэтага мы, як некалі дзеці, трымаем знакі перамогі і Табе, Пераможцу сьмерці, радасна ўсклікаем: «Гасанна на вышынях, блаславёны Той, хто прыходзіць у імя Гасподняе!»<br>
<br>
<strong>Слава...<br>
<br>
<font color="#d00505">Трапар другі</font></strong> <em><font color="#d00505">(тон 4).</font></em> Пахаваныя з Табою ў хрышчэньні, мы ўдастоіліся вечнага жыцьця ва ўваскрасеньні Тваім, Хрысьце Божа наш, і таму сёньня прыносім Табе песьню хвалы: «Гасанна на вышынях, блаславёны Той, хто прыходзіць у імя Гасподняе!»<br>
<br>
<strong>Цяпер...</strong><br>
<br>
<font color="#d00505"><strong>Кандак</strong> <em>(тон 6)</em></font><em>.</em> Хрысьце Божа, што сядзіш на пасадзе ў нябёсах, на зямлі, сеўшы на жарабя, Ты прымаеш хваленьне анёлаў і песьні дзетак, якія ўсклікаюць Табе: «Гасанна на вышынях, блаславёны Той, хто прыходзіць Адама паклікаць!»<br>
<br>
<br>
<strong><font color="#d00505">Пракімен</font></strong><em><font color="#d00505"> (Пс 117.26, 1).</font></em> Блаславёны Той, хто прыходзіць у імя Гасподняе.<br>
<br>
<font color="#d00505"><em>Верш.</em></font> Аддайце падзяку Госпаду, бо Ён добры, бо міласэрнасьць Ягоная давеку.<br>
<br>
<br>
<strong>Чытаньне лісту сьвятога апостала Паўла да Філіпійцаў</strong> <em>(Флп 4.4-9)</em><br>
<br>
Браты, радуйцеся заўсёды ў Госпадзе; і зноў кажу: Радуйцеся! Лагоднасьць вашая хай будзе вядомаю ўсім людзям. Госпад блізка. Не турбуйцеся ні аб чым, але выказвайце перад Богам вашыя патрэбы ў малітве і просьбе з падзякаю. I мір Божы, які перавышае ўсякі розум, хай сьцеражэ вашыя сэрцы і вашыя думкі ў Хрысьце Ісусе. Урэшце, браты, усё, што праўдзівае, што сумленнае, што справядлівае, што чыстае, што мілае, што годнае пашаны: калі ёсьць якая дабрадзейнасьць і якая пахвала – аб гэтым думайце. I чаго вы навучыліся, што прынялі, што чулі і бачылі ў мяне, тое рабіце, і Бог міру будзе з вамі.<br>
<br>
<br>
<font color="#d00505"><strong>Алілуя</strong> <em>(Пс 97.1, 3).</em></font> Сьпявайце Госпаду песьню новую, бо Ён цуды ўчыніў.<br>
<br>
<font color="#d00505"><em>Верш.</em></font> Усе канцы зямлі ўбачылі збаўленьне Бога нашага.<br>
<br>
<br>
<strong>Чытаньне сьвятога Евангельля паводле Яна</strong> <em>(Ян 12.1-18)</em><br>
<br>
За шэсьць дзён да Пасхі Ісус прыйшоў у Бэтанію, дзе быў Лазар, якога Ісус уваскрасіў з мёртвых. Там прыгатавалі Яму вячэру. Марта паслугоўвала, а Лазар быў адным з тых, што ўзьлеглі з Ім на вячэры. Марыя ж, узяўшы фунт чыстага каштоўнага нардавага алею, паліла ім ногі Ісусавы і выцерла іх сваімі валасамі. I дом напоўніўся прыемным пахам алею. Тады сказаў Юда Сымонаў Іскарыёт, адзін з вучняў, які маніўся прадаць Яго: «Чаму было не прадаць гэты алей за трыста дынараў і раздаць убогім?» Сказаў ён гэта не таму, што дбаў пра ўбогіх, але таму, што быў злодзей, і, трымаючы супольную скарбонку, браў сабе адтуль тое, што туды кідалі. Ісус сказаў на гэта: «Пакінь яе. Яна захавала гэта на дзень Майго пахаваньня. Убогіх маеце заўсёды з сабою, а Мяне не заўсёды маеце». Вялікая грамада габрэяў даведалася, што Ён там. I прыйшлі ня толькі дзеля Ісуса, але каб пабачыць Лазара, якога Ён уваскрасіў з мёртвых. Тады першасьвятары вырашылі забіць і Лазара, бо дзеля яго многія габрэі ўверылі ў Ісуса. А назаўтра мноства народу, што прыйшлі на сьвята, пачуўшы, што Ісус ідзе ў Ерусалім, узялі пальмавыя галінкі і выйшлі насустрач Яму, усклікаючы: «Гасанна! Блаславёны Той, хто прыходзіць у імя Гасподняе, Кароль Ізраільскі!» Ісус жа, знайшоўшы асьлятка, сеў на яго, як напісана: «Ня бойся, Дачка Сыёнская! Вось прыходзіць твой Кароль, седзячы на асьляці!» Спачатку Ягоныя вучні не разумелі гэтага, але калі Ісус праславіўся, згадалі, што так было напісана аб Ім. А народ, які быў з Ім раней, сьведчыў, што Ён выклікаў Лазара з магілы і ўваскрасіў з мёртвых. Дзеля гэтага натоўп і выйшаў Яму насустрач, бо чуў, што Ён зрабіў гэты цуд.<br>
<br>
<br>
<strong><font color="#d00505">Задастойнік.</font></strong> Узьвялічвай, душа мая, Госпада, які ўсеўся на жарабя.<br>
<br>
Госпад – Бог і Ён зьявіўся нам. Наладзім сьвята і, поўныя радасьці, з вербнымі галінкамі ў руках, пойдзем узьвялічваць Хрыста ў песьнях, усклікаючы: «Блаславёны Той, хто прыходзіць у імя Гасподняе!»<br>
<br>
<br>
<strong><font color="#d00505">Прычасьнік.</font></strong> Блаславёны Той, хто прыходзіць у імя Гасподняе. Госпад – Бог, і Ён зьявіўся нам. Алілуя, алілуя, алілуя.<br>
<br>
<em><font color="#d00505">Дзе ёсьць звычай, можна асьвячаць вербы на літургіі пасьля заамбоннай малітвы (гл. малітву асьвячэньня на ютрані).</font></em>