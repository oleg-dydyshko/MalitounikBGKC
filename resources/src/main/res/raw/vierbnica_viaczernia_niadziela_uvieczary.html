<!DOCTYPE HTML><strong><font color="#d00505">УВАХОД У ЕРУСАЛІМ<br>
Госпада, Бога І Збаўцы нашага Ісуса Хрыста (ВЕРБНІЦА)</font></strong><br>
<br>
<font color="#d00505"><strong>ВЯЧЭРНЯ ў Вербніцу ўвечары</strong><br>
<br>
<em>На </em><strong><em>«Госпадзе, Цябе клічу...»:</em></strong><br>
<br>
<em>(Тон 8)</em></font> Радуйся і цешся, горадзе Сыён, красуйся і весяліся, Божая Царква, бо вось Уладар твой ідзе ў справядлівасьці, седзячы на жарабяці, і прымаючы хвалу ад дзетак, якія ўсклікаюць: «Гасанна на вышынях, блаславёны Ты, што маеш багацьце спагады, зьмілуйся над намі!» <em><font color="#d00505">(Двойчы)</font></em><br>
<br>
Прыходзіць сёньня Збавіцель у Ерусалім, каб споўніць напісанае пра Яго, і ўсе, узяўшы ў рукі вербныя галінкі, вопратку сваю падсьцілаюць Яму, ведаючы, што Ён – Бог наш, якога няспынна славяць хэрувімы, усклікаючы: «Гасанна на вышынях, блаславёны Ты, што маеш багацьце спагады, зьмілуйся над намі!» <em><font color="#d00505">(Двойчы)</font></em><br>
<br>
Ты, Добры, якога носяць хэрувімы і славяць сэрафімы, сёньня, як Давід, сеў на жарабя, і дзеткі аддалі Табе хвалу, належную Богу, а юдэі нязбожна абмаўлялі Цябе. Седзячы на жарабяці, Ты прадвяшчаў навяртаньне ад бязьверства да веры ўсіх народаў. Слава Табе, Хрысьце, адзіны міласэрны і чалавекалюбны! <em><font color="#d00505">(Двойчы)</font></em><br>
<br>
<strong>Слава...</strong><br>
<br>
<font color="#d00505"><em>(Тон 8)</em></font> Радуйся і цешся, горадзе Сыён, красуйся і весяліся, Божая Царква, бо вось Уладар твой ідзе ў справядлівасьці, седзячы на жарабяці, і прымаючы хвалу ад дзетак, якія ўсклікаюць: «Гасанна на вышынях, блаславёны Ты, што маеш багацьце спагады, зьмілуйся над намі!»<br>
<br>
<strong>Цяпер...</strong><br>
<br>
Ты, Добры, якога носяць хэрувімы і славяць сэрафімы, сёньня, як Давід, сеў на жарабя, і дзеткі аддалі Табе хвалу, належную Богу, а юдэі нязбожна абмаўлялі Цябе. Седзячы на жарабяці, Ты прадвяшчаў навяртаньне ад бязьверства да веры ўсіх народаў. Слава Табе, Хрысьце, адзіны міласэрны і чалавекалюбны!<br>
<br>
<br>
<strong><font color="#d00505">Уваход.<br>
<br>
Пракімен</font></strong><br>
<br>
<font color="#d00505"><em>Звычайны.</em></font><br>
<br>
<br>
<strong><font color="#d00505">Вершапесьні</font></strong><br>
<br>
<em><font color="#d00505">(Тон 2)</font></em> Адсьвяткаваўшы боскае сьвята вербаў і пальмаў, пяройдзем, верныя, да наступнага – збавеннай тайны пачэсных мукаў Хрыстовых. Глянем, як Ён дабравольна прымае мукі за нас і прынясем Яму дастойныя песьні хвалы, і ўсклікнем ад усяго сэрца: «Крыніца міласэрнасьці, прыстанішча збаўленьня, Госпадзе, слава Табе!»<br>
<br>
<font color="#d00505"><em>Верш.</em></font> Сьпявайце Госпаду новую песьню, бо Ён цуды ўчыніў.<br>
<br>
Страшна трапіць у рукі Бога жывога: Ён – суддзя намераў і думак сардэчных. Дык хай ніхто з нас ня сьмее спакушаць вернасьць Ягоную беззаганную; але ў пакоры сэрца прыпадзем да Хрыста, каб атрымаць міласэрнасьць і прыняць ласку ў час патрэбы.<br>
<br>
<font color="#d00505"><em>Верш.</em></font> Усе канцы зямлі бачылі збаўленьне Бога нашага.<br>
<br>
Зборышча нязбожных і вераломных, чаму не датрымалі веры Госпаду свайму? Чаму захоўваеце запавет, спадкаемцамі якога не зьяўляецеся? Чаго хваліцеся Айцом, адкінуўшы Сына? Прарокаў, якія прадвясьцілі Сына, вы ня прынялі. Пасаромцеся вашых дзетак, якія гукаюць: «Гасанна Сыну Давідаваму; блаславёны Той, хто прыходзіць у імя Гасподняе!»<br>
<br>
<strong>Слава...</strong><br>
<br>
Адсьвяткаваўшы боскае сьвята вербаў і пальмаў, пяройдзем, верныя, да наступнага – збавеннай тайны пачэсных мукаў Хрыстовых. Глянем, як Ён дабравольна прымае мукі за нас і прынясем Яму дастойныя песьні хвалы, і ўсклікнем ад усяго сэрца: «Крыніца міласэрнасьці, прыстанішча збаўленьня, Госпадзе, слава Табе!»<br>
<br>
<strong>Цяпер...</strong><br>
<br>
Страшна трапіць у рукі Бога жывога: Ён – суддзя намераў і думак сардэчных. Дык хай ніхто з нас ня сьмее спакушаць вернасьць Ягоную беззаганную; але ў пакоры сэрца прыпадзем да Хрыста, каб атрымаць міласэрнасьць і прыняць ласку ў час патрэбы.<br>
<br>
<em><font color="#d00505"><strong>«Цяпер адпускаеш...»</strong> і ўсё далейшае, як у нядзелю Вялікага посту вечарам.</font></em>