<!DOCTYPE HTML><strong><font color="#d00505">Перамяненьне Госпада, Бога і Збаўцы нашага Ісуса Хрыста</font></strong><br>
<br>
<p dir="ltr" style="margin-top:0; margin-bottom:0; text-align:start;"><strong><font color="#d00505">Літургія</font></strong><br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Першы антыфан</strong> <em>(Пс 65:1; 76:19; 103:1-2)</em></font><br>
<br>
<p dir="ltr" style="margin-top:0; margin-bottom:0; text-align:start;"><strong><font color="#d00505">Чытальнік:</font></strong> Усклікніце Госпаду, уся зямля! Слаўце ў песьнях імя Яго, аддайце хвалу велічы Яго.<br>
<br>
<p dir="ltr" style="margin-top:0; margin-bottom:0; text-align:start;"><strong><font color="#d00505">Людзі:</font></strong> Малітвамі Багародзіцы, Збавіцелю, збаў нас. <em><font color="#d00505">(Так пасьля наступных вершаў)</font></em><br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Чытальнік:</strong></font> Гук грому Твайго ў буры быў чутны, маланка Твая асьвяціла сусьвет, зварухнулася і задрыжэла зямля.<br>
<br>
<p dir="ltr" style="margin-top:0; margin-bottom:0; text-align:start;">– Ты апрануўся ў веліч і красу, ахутаўся сьвятлом быццам плашчом.<br>
<br>
<p dir="ltr" style="margin-top:0; margin-bottom:0; text-align:start;">– Слава Айцу, і Сыну, і Сьвятому Духу, цяпер і заўсёды, і на вякі вякоў. Амін.<br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Людзі:</strong></font> Малітвамі Багародзіцы, Збавіцелю, збаў нас.<br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Другі антыфан</strong> <em>(Пс 47:2; 77:54, 68-69)</em></font><br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Чытальнік:</strong></font> Гара Сыён, сэрца поўначы, горад Уладара вялікага.<br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Людзі:</strong></font> Сыне Божы, што перамяніўся на гары, збаў нас, якія пяём Табе: Алілуя. (Так пасьля наступных вершаў)<br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Чытальнік:</strong></font> Прывёў Ён іх на гару сьвятую сваю, якую набыла сабе правая рука Яго.<br>
<br>
<p dir="ltr" style="margin-top:0; margin-bottom:0; text-align:start;">– Гару Сыён, якую Ён успадабаў і дзе збудаваў сабе сьвятыню, быццам неба.<br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Людзі:</strong></font> Сыне Божы ...<br>
<br>
<p dir="ltr" style="margin-top:0; margin-bottom:0; text-align:start;"><strong>Слава ... цяпер ...: Адзінародны Сыне ...</strong><br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Трэці антыфан</strong> <em>(Пс 124:1,2; 23:3)</em></font><br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Чытальнік:</strong></font> Тыя, што спадзяюцца на Госпада, быццам гара Сыён, не зварухнуцца на векі.<br>
<br>
<p dir="ltr" style="margin-top:0; margin-bottom:0; text-align:start;"><strong><font color="#d00505">Людзі:</font></strong> <font color="#d00505"><em>(тон 7).</em></font> Перамяніўся Ты на гары, Хрысьце Божа, паказаўшы вучням Тваім, наколькі яны маглі ўспрыняць, славу Тваю. Хай і для нас зазьзяе сьветласьць Твая вечная малітвамі Багародзіцы. Сьветладаўча, Слава Табе! (Так пасьля наступных вершаў)<br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Чытальнік:</strong></font> Горы вакол Ерусаліму, і Госпад вакол людзей сваіх цяпер і давеку.<br>
<br>
<p dir="ltr" style="margin-top:0; margin-bottom:0; text-align:start;">– Госпадзе, хто прабывае ў жыльлі Тваім, і хто паселіцца на гары сьвятой Тваёй?<br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Сьвятар</strong> <em>(уваходны верш):</em></font> Госпадзе, зышлі сьвятло Тваё і праўду Тваю: хай яны мяне накіруюць і завядуць на гару сьвятую Тваю.<br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Людзі:</strong></font> Сыне Божы, што перамяніўся на гары, збаў нас, якія пяём Табе: Алілуя.<br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Трапары</strong></font><br>
<br>
<p dir="ltr" style="margin-top:0; margin-bottom:0; text-align:start;"><strong><font color="#d00505">Трапар</font></strong> <font color="#d00505"><em>(тон 7).</em></font> Перамяніўся Ты на гары, Хрысьце Божа, паказаўшы вучням Тваім, наколькі яны маглі ўспрыняць, славу Тваю. Хай і для нас зазьзяе сьветласьць Твая вечная малітвамі Багародзіцы. Сьветладаўча, Слава Табе!<br>
<br>
<p dir="ltr" style="margin-top:0; margin-bottom:0; text-align:start;"><strong>Слава ... цяпер ...:</strong><br>
<br>
<p dir="ltr" style="margin-top:0; margin-bottom:0; text-align:start;"><strong><font color="#d00505">Кандак</font></strong> <em><font color="#d00505">(тон 7).</font></em> Перамяніўся Ты на гары, Хрысьце Божа, і вучні Твае ўбачылі славу Тваю, наколькі ім магчыма было, каб пасьля, убачыўшы Цябе ўкрыжаванага, маглі зразумець дабравольныя Твае цярпеньні і сьвету аб'явіць, што Ты сапраўды зьзяньне Айца.<br>
<br>
<p dir="ltr" style="margin-top:0; margin-bottom:0; text-align:start;"><strong><font color="#d00505">Пракімен</font></strong> <em><font color="#d00505">(Пс 103:24,1).</font></em> Якое багацьце твораў Тваіх, Госпадзе: Ты ўсё мудра стварыў.<br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><em>Верш.</em></font> Блаславі, душа мая, Госпада: Госпадзе, Божа мой, Ты вялікі наўзьдзіў.<br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Чытаньне другога лісту Апостала Пятра</strong></font><br>
<br>
<p dir="ltr" style="margin-top:0; margin-bottom:0; text-align:start;">Браты, старайцеся ўзмоцніць ваша пакліканьне і выбар. Так робячы, ніколі не ўпадзеце. У такі спосаб будзе вам шырока адчынены ўваход да вечнага валадарства Госпада нашага і Збавіцеля Ісуса Хрыста. Вось чаму буду заўсёды нагадваць вам пра гэта, хоць вы гэта знаеце і ўмацаваныя ў гэтай праўдзе. Лічу слушным, пакуль я ў гэтым целе, абуджаць вашую памяць, бо ведаю, што неўзабаве мне прыйдзецца пакінуць цела маё, як Госпад наш Ісус Хрыстос мне аб'явіў. Буду намагацца, каб вы, нават пасьля таго, як я адыду, мелі заўсёды ў памяці гэтыя рэчы. Бо мы не ішлі за казкамі і выдумкамі, калі аб'явілі вам магутнасьць і прыйсьце Госпада нашага Ісуса Хрыста, але навучалі, як сьведкі Ягонай велічы. Бо Ён прыняў ад Бога Айца гонар і хвалу, калі прыйшоў вось такі голас да Яго ад Велічнай Славы: "Гэта Сын Мой любы, Яго Я ўспадабаў". І мы чулі, як гэты голас прыйшоў з неба, калі мы былі з Ім на сьвятой гары. Маем і мацнейшае, прароцкае, слова. Вы добра робіце, што трываеце пры ім, як пры сьветачы, што сьвеціць у цёмным месцы, аж пакуль не пачне днець, і раньняя зорка ня ўзыдзе ў вашых сэрцах. <em><font color="#d00505">(1:10-19)</font></em><br>
<br>
<p dir="ltr" style="margin-top:0; margin-bottom:0; text-align:start;"><strong><font color="#d00505">Алілуя</font></strong> <em><font color="#d00505">(Пс 88:12; 143:15).</font></em> Тваё неба і Твая зямля: Ты ўмацаваў сусьвет і ўсё, што ў ім.<br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><em>Верш.</em></font> Блаславёны народ, у якога доля такая: блаславёны народ, чый Госпад – Бог.<br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Чытаньньне сьвятога Евангельля паводле Мацьвея</strong></font><br>
<br>
<p dir="ltr" style="margin-top:0; margin-bottom:0; text-align:start;">У той час Ісус узяў з сабою Пётру, Якуба і ягонага брата Яна, і завёў іх адных на высокую гару. Там Ён перамяніўся перад імі: твар Ягоны зазьзяў, быццам сонца, а вопратка сталася белая, як сьвятло. І вось зьявіліся Майсей і Ільля, якія размаўлялі з Ім. Тады Пётра сказаў Ісусу: "Госпадзе, добра нам тут; калі хочаш, зробім тры палаткі: адну Табе, адну Майсею і адну Ільлі". Калі ён яшчэ гаварыў, вось сьветлая хмара агарнула іх, а з хмары пачуўся голас: "Гэта Сын Мой любы, Якога Я ўспадабаў. Яго слухайце". Пачуўшы гэта, вучні моцна спалохаліся і ўпалі тварам на зямлю. Ісус, падышоўшы, дакрануўся да іх і сказаў: "Устаньце, ня бойцеся!". Узьняўшы вочы, яны ня ўбачылі нікога, апроч аднаго Ісуса. А калі яны зыходзілі з гары, Ісус загадаў ім, кажучы: "Не расказвайце нікому пра бачанае, аж пакуль Сын Чалавечы ня ўваскрэсьне з мёртвых". <em><font color="#d00505">(17:1-9)</font></em><br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Задастойнік.</strong></font> Тваё сынараджэньне нятленным было: Бог выйшаў з улоньня Твайго і, зьявіўшыся на зямлі як чалавек, пажыў сярод людзей. Дзеля гэтага мы ўсе, Багародзіца, Цябе ўзьвялічваем.<br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Прычасьнік</strong></font> <em><font color="#d00505">(Пс 88:6).</font></em> Госпадзе, у сьветласьці аблічча Твайго хадзіць будзем, і імем Тваім будзем цешыцца давеку. Алілуя, алілуя, алілуя.<br>
<br>
<p dir="ltr" style="margin-top:0; margin-bottom:0; text-align:start;"><font color="#d00505"><strong>Малітва на блаславеньне садавіны</strong></font><br>
<br>
<p dir="ltr" style="margin-top:0; margin-bottom:0; text-align:start;">Уладару Госпадзе Божа наш, які загадаў нам прыносіць Табе ў ахвяры Твае ад Тваіх, даючы нам узамен Твае нябесныя даброты; і які ласкава прыняў пасільную ахвяру ўдавы, блаславі гэтыя пачаткі пладоў, прынесеныя тут слугамі Тваімі, і прымі іх у Тваю нябесную скарбніцу; і дай нам удосталь зямнога дабра і ўсяго карыснага для задавальненьня нашых патрэбаў. Хай будзе блаславёнае імя Тваё і славіцца валадарства Тваё, Айца, і Сына, і Сьвятога Духа, цяпер і заўсёды, і на вякі вякоў. Амін.<br>
