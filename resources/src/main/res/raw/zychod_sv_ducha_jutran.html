<!DOCTYPE HTML><strong><font color="#d00505">ЗЫХОД СЬВЯТОГА ДУХА<br>
<br>
ЮТРАНЬ<br>
<br>
Трапар</font></strong> <em><font color="#d00505">(тон 8).</font></em> Блаславёны Ты, Хрысьце Божа наш, што рыбакоў напоўніў мудрасьцю, паслаўшы ім Духа Сьвятога, і праз іх улавіў увесь сусьвет. Чалавекалюбча, слава Табе. <em><font color="#d00505">(Тройчы)</font></em> <br>
<br>
<font color="#d00505"><strong>Сядальная песьня 1</strong></font> <em><font color="#d00505">(тон 4).</font></em> Сёньня сьвяткуем заключную ўрачыстасьць – Пяцідзясятніцу, – і спаўненьне абяцаньня, што было нам дадзенае. У гэты дзень Суцяшальнік зышоў на зямлю ў выглядзе вогненных языкоў. Ён прасьвятліў вучняў і адкрыў ім нябесныя тайны. Сьвятло Суцяшальніка прыйшло і прасьвятліла сьвет. <em><font color="#d00505">(Двойчы)</font></em> <br>
<br>
<font color="#d00505"><strong>Сядальная песьня 2</strong></font> <em><font color="#d00505">(тон 5).</font></em> Крыніца Духа зышла на людзей вогненнымі ручаямі; яна арасіла апосталаў сьвятлом. Дождж з вогненнай хмары іх асьвяціў. Праз іх і мы агнём і вадою прынялі ласку, бо сьвятло Суцяшальніка прыйшло і прасьвятліла сьвет. <em><font color="#d00505">(Двойчы)</font></em><br>
<br>
<br>
<strong><font color="#d00505">Узьвялічваньне пасьля паліелею:</font></strong> Узьвялічваем Цябе, Жыцьцядаўча Хрысьце, і славім Сьвятога Духа Твайго, якога Ты ад Айца паслаў боскім вучням Тваім. <br>
<br>
<em><font color="#d00505">Верш 1.</font></em> Нябёсы абвяшчаюць славу Божую, аб творах рук Ягоных расказвае небасхіл. <br>
<br>
<em><font color="#d00505">Верш 2.</font></em> Пасылаеш духа Твайго, і яны ажываюць, і Ты абнаўляеш твар зямлі. <br>
<br>
<em><font color="#d00505">Верш 3.</font></em> Госпад сілу людзям сваім дае, Госпад бласлаўляе людзей сваіх супакоем. <br>
<br>
<strong>Слава... цяпер... </strong><br>
<br>
Алілуя, алілуя, Алілуя: Слава Табе, Божа! <em><font color="#d00505">(Тройчы)</font></em> <br>
<br>
<font color="#d00505"><strong>Сядальная песьня 3</strong></font> <em><font color="#d00505">(тон 8).</font></em> Пасьля ўваскрасеньня з магілы і боскага ўзьнясеньня на вышыню нябесную, Ты, Хрысьце Збавіцелю, явіў славу Тваю, дух правы абнавіўшы ў вучнях Тваіх. I яны, быццам стройныя гусьлі, згодна аб’явілі, Шчодры, Тваё навучаньне і Твой провід. <br>
<br>
<strong><font color="#d00505">Узыходная песьня:</font></strong> <em><font color="#d00505">першы антыфон 4-га тону.</font></em> <br>
<br>
<br>
<strong><font color="#d00505">Пракімен.</font></strong> Хай Дух Твой добры вядзе мяне па правым шляху. <br>
<br>
<em><font color="#d00505">Верш.</font></em> Госпадзе, пачуй малітву маю, будзь уважлівы да просьбы маёй у праўдзе Тваёй, і выслухай мяне. <br>
<br>
<br>
<strong>Чытаньне сьвятога Евангельля паводле Яна</strong> <em>(Ян 20.19-23)</em><br>
<br>
Вечарам таго самага першага дня тыдня, калі дзьверы дому, дзе сабраліся вучні, былі зачыненыя дзеля страху перад габрэямі, прыйшоў Ісус, стаў пасярэдзіне і сказаў ім: «Мір вам». Сказаўшы гэта, паказаў ім рукі Свае і бок. I ўсьцешыліся вучні, убачыўшы Госпада. А Ісус сказаў ім ізноў: «Мір вам! Як паслаў Мяне Айцец, так Я пасылаю вас». Сказаўшы гэта, дыхнуў на іх і сказаў: «Прыміце Духа Сьвятога. Каму адпусьціце грахі, таму будуць адпушчаныя, а каму затрымаеце, на тым застануцца». <br>
<br>
<br>
<font color="#d00505"><strong><em>«Уваскрасеньне Хрыстова...»</em></strong> <em>не сьпяваецца. <br>
<br>
Пасьля</em></font> <em><font color="#d00505"><strong>Пс 50.</strong></font></em><br>
<br>
<strong>Слава...<br>
<br>
<font color="#d00505"><em>«Малітвамі апосталаў...».</em></font><br>
<br>
Цяпер...<br>
<br>
<em><font color="#d00505">«Малітвамі Багародзіцы...».</font></em></strong> <br>
<br>
<font color="#d00505"><em><strong>«Зьмілуйся над намі, Божа...», «Уладару Нябесны...».</strong></em></font><br>
<br>
<br>
<strong><font color="#d00505">КАНОНЫ</font></strong> <br>
<br>
<font color="#d00505"><strong>Песьня 1 <br>
<br>
Канон 1</strong> <em>(тон 7). Ірмас.</em></font> Пяём Таму, Хто ў моры патапіў фараона з калясьніцамі і моцнай рукою скрышыў тых, што шукалі вайны, бо Ён праславіўся. <br>
<br>
Ты, чалавекалюбны Хрысьце, паслаў вучням Тваім Духа Суцяшальніка, як абяцаў, і прасьвятліў увесь сьвет.<br>
<br>
Сёньня споўнілася прадказанае некалі Законам і прарокамі: сёньня зазьзяла ўсім верным ласка Боскага Духа. <br>
<br>
<font color="#d00505"><strong>Канон 2</strong> <em>(тон 4). Ірмас.</em></font> Агорнуты боскай хмараю, заіклівы Майсей абвясьціў Богам напісаны закон; страсянуўшы твань з вачэй сэрца свайго, ён убачыў Таго, Хто ёсьць, і, навучаны Духам розуму, усхваліў Яго ў натхнёных песьнях. <br>
<br>
Пачэсныя і чыстыя вусны сказалі: «Ня будзе разлучэньня, прыяцелі мае! Сеўшы разам з Айцом на пасадзе, вылью на тых, што жадаюць, шчодрую ласку Духа». <br>
<br>
Слова праўдзівае перайшло мяжу і споўніла жаданьні ціхага сэрца. Скончыўшы Сваю справу, Хрыстос усьцешыў прыяцеляў Сваіх, калі даў ім моцным подыхам абяцанага Духа ў выглядзе вогненных языкоў. <br>
<br>
<font color="#d00505"><strong>Катавасія.</strong> <em>Ірмасы абодвух канонаў.</em> <br>
<br>
<br>
<strong>Песьня 3 <br>
<br>
Канон 1</strong></font> <em><font color="#d00505">(тон 7). Ірмас.</font></em> Ты, Хрысьце, сказаў вучням Тваім: «Заставайцеся ў Ерусаліме, пакуль не атрымаеце сілы з вышыні. Я пашлю вам узамен за Мяне іншага Суцяшальніка, Духа Майго і Айцовага, якім вы ўмацуецеся». <br>
<br>
Сіла Духа, што зышла з вышыні, злучыла ў суладнае адно мовы, што некалі былі разьдзеленыя праз злую змову, і навучыла верных разуменьню Тройцы, якою ўмацоўваемся. <br>
<br>
<strong><font color="#d00505">Канон 2</font></strong> <em><font color="#d00505">(тон 4). Ірмас.</font></em> Некалі пакорлівая малітва прарочыцы Ганны ў скрусе сэрца да Ўсемагутнага Бога разьвязала путы няплоднага ўлоньня, і пасароміла гордасьць і пыху пладавітае. <br>
<br>
Недасяжная моц Божая найсьцем Духа ўчыніла някніжных рыбакоў мудрымі настаўнікамі, што словам выбаўляюць з беспрасьветнай бездані людзей. <br>
<br>
Асьляпляльнае Сьвятло зьявілася, і вогненны голас на Сыёне аб’явіў людзям, што гэта зьзяньне існасьці Айца, якое зыходзіць ад Яго праз Сына. <br>
<br>
<br>
<strong><font color="#d00505">Сядальная песьня</font></strong> <em><font color="#d00505">(тон 8).</font></em> Прыяцелі Збавіцеля напоўніліся радасьцю і, баязьлівыя раней, сталіся сьмелымі: бо Дух Сьвяты зышоў сёньня з вышыні на дом, дзе былі вучні, і кожны з іх пачаў гаварыць рознымі мовамі да людзей. Вогненныя языкі зышлі на іх і не апалілі, але асьвяжылі іх, быццам расою. <br>
<br>
<br>
<strong><font color="#d00505">Песьня 4</font></strong> <br>
<br>
<font color="#d00505"><strong>Канон 1</strong> <em>(тон 7). Ірмас.</em></font> У прадбачаньні Твайго, Хрысьце, апошняга прыйсьця, прарок усклікнуў: «Я ўбачыў, Госпадзе, сілу Тваю, бо Ты прыйшоў збавіць усіх памазанцаў Тваіх». <br>
<br>
Бог, сапраўдны Суцяшальнік, які гаварыў праз прарокаў і некалі аб’явіў недасканалым людзям закон, сёньня даецца слугам і сьведкам Слова. <br>
<br>
Дух быў дадзены разьдзельна апосталам у выглядзе полымя, як адбітак Боскай пячаці, і аб’явіўся ім у дары розных моваў. Ён – Боская ўладарная сіла, што ад Айца зыходзіць. <br>
<br>
<strong><font color="#d00505">Канон 2</font></strong> <em><font color="#d00505">(тон 4). Ірмас.</font></em> Ты, Уладару ўладароў, Адзіны ад Адзінага, Слова, што выходзіць ад Айца беспачатнага, паслаў раўнамоцнага Твайго Духа апосталам Тваім, якія Табе як Дабрачынцу пяюць: «Слава сіле Тваёй, Госпадзе!» <br>
<br>
Прыгатаваўшы словам адным купелю адраджэньня для сатлелай прыроды, Ты, Слова Божае, праліў на мяне струмень нятленнасьці з прабітага боку Твайго і запячатаў цеплынёю Духа. <br>
<br>
Усе схіляюцца перад Суцяшальнікам, Сынам Айца, зьеднаным прыродаю з Айцом, і вызнаюць у трох асобах адну Існасьць, недаступную, вечную і адзіную: бо зазьзяла на ўвесь сьвет ласка Духа. <br>
<br>
Усе слугі Трысьвятое існасьці, напоўніцеся Божай сілаю: Дабрачынца наш Хрыстос звышпрыродна робіць нас дасканалымі і ўзбуджае жаданьне збаўленьня ласкаю Духа.<br>
<br>
<br>
<strong><font color="#d00505">Песьня 5 <br>
<br>
Канон 1</font></strong> <em><font color="#d00505">(тон 7). Ірмас.</font></em> Дух збаўленьня некалі аб’явіўся на зямлі праз прарокаў, якія прынялі Яго ва ўлоньні сваім у страху Тваім; цяпер Ён робіць чыстымі сэрцы апосталаў, і абнаўляе дух правы ў сэрцах верных, для якіх прыказаньні Твае, Госпадзе – сьвятло і супакой. <br>
<br>
Сіла добрага Духа зышла на нас сёньня – Духа мудрасьці Божай, Духа, што ад Айца выходзіць і аб’яўляецца праз Сына ўсім верным, і, пасяліўшыся ў іх, зьдзяйсьняе сьвятасьць, у якой бывае пазнавальны. <br>
<br>
<strong><font color="#d00505">Канон 2</font></strong> <em><font color="#d00505">(тон 4). Ірмас.</font></em> Як дасканалае ачышчэньне грахоў, прыміце, сьветлыя дзеці Царквы, палымяную расý Духа. Сёньня з Сыёну выйшлі новы закон і ласка Духа ў выглядзе вогненных языкоў. <br>
<br>
Дух уладарны зыходзіць ад Айца і навучае мовам апосталаў. Ён накладае пячаць на жыцьцядайныя словы Збавіцеля, бо мае сілу і прыроду Айца. <br>
<br>
Бог-Слова, пачатак усяго, што існуе, ачысьціў душы нашыя ад граху, і ўчыніў апосталаў беззаганным жыльлём, у якім сьветласьць раўнамагутнага і адзінасутнага Ягонага Духа сёньня пасяляецца. <br>
<br>
<br>
<font color="#d00505"><strong>Песьня 6</strong></font> <br>
<br>
<strong><font color="#d00505">Канон 1</font></strong> <em><font color="#d00505">(тон 7). Ірмас.</font></em> Топячыся ў марнасьці жыцьцёвых клопатаў з караблём, поўным грахоў, я трапіў у пашчу душагубнага зьвера і, як некалі Ёна, клічу: «З сьмяротнай бездані выратуй мяне!» <br>
<br>
Ты, Госпадзе, выліў Духа Твайго шчодра на кожнае цела, як абяцаў, і ўсе зразумелі, што Ты – Сын, які спрадвеку нярэчыўна нарадзіўся ад Айца, і што Дух ад Яго неразьдзельна зыходзіць. <br>
<br>
<font color="#d00505"><strong>Канон 2</strong></font> <em><font color="#d00505">(тон 4). Ірмас.</font></em> Ты, Хрысьце Ўладару, нашае ачышчэньне і збаўленьне, зазьзяў ад Дзевы і, быццам прарока Ёну з нутра марскога зьвера, вызваліў ад тленнасьці ўвесь заняпалы Адамаў род. <br>
<br>
Аднаві, Усемагутны, у душах нашых, пакліканых да несьмяротнасьці, Дух правы, да якога імкнемся; Дух, вечна зьяднаны з Айцом, ад якога зыходзіць; Дух, які паліць ненавісныя заганы рэчыўнае прыроды і ачышчае пачуцьці. <br>
<br>
Дух, сьведка народжанага ад Айца Слова, умацоўвае вогненным подыхам пабожнасьць апосталаў, што сабраліся на Сыёне ў чаканьні Ягонага прыйсьця, і выкрывае хлусьню вучэньняў паганскага збору. <br>
<br>
<strong><font color="#d00505">Кандак</font></strong> <em><font color="#d00505">(тон 8).</font></em> Калі Ўсявышні, зышоўшы, мовы зьмяшаў, Ён разьдзяліў між сабой народы; калі ж паслаў вогненныя языкі, да еднасьці ўсіх паклікаў. Дзеля гэтага мы ўсе згодна славім Усесьвятога Духа. <br>
<br>
<em><font color="#d00505">Ікас.</font></em> Хуткае і пэўнае суцяшэньне дай слугам Тваім, Ісусе, калі душы нашыя сумуюць; не адыходзь ад душаў нашых у тузе, будзь у думках нашых у няшчасьцях, але заўжды сьпяшайся нам на дапамогу. Будзь з намі, блізка будзь, Усюдыпрысутны. Як Ты заўсёды быў з Тваімі апосталамі, так і тых, што жадаюць Цябе, злучы з сабою, Усядобры; каб, зьяднаныя з Табою, мы славілі ў песьнях Усесьвятога Духа. <br>
<br>
<br>
<font color="#d00505"><strong>Песьня 7 <br>
<br>
Канон 1</strong> <em>(тон 7). Ірмас.</em></font> Укінутыя ў вогненную печ, набожныя юнакі агонь на расу перамянілі і пяялі: «Блаславёны Ты, Божа айцоў нашых!» <br>
<br>
Няверным здавалася, што апосталы, якія прапаведавалі веліч Божую, былі п’яныя. Не зразумелі яны дзеяньня Духа Сьвятога, дзякуючы якому пазнаецца Тройца, адзіны Бог айцоў нашых. <br>
<br>
Прававерна вызнаем непадзельную існасьць Бога Айца спрадвечнага, і адзінасутнага з Ім Слова і Духа, і клічам: «Блаславёны Ты, Божа айцоў нашых!» <br>
<br>
<strong><font color="#d00505">Канон 2</font></strong> <em><font color="#d00505">(тон 4). Ірмас.</font></em> Гучаньне музыкі клікала на пакланеньне залатому бяздушнаму ідалу. Праменная ж ласка Суцяшальніка ўздымае нас, і мы ўсклікаем: «Тройца адзіная, раўнасільная, беспачатная, блаславёная Ты!» <br>
<br>
Неразумныя не пазналі прарочых прадказаньняў і, пачуўшы дзіўныя словы ад апосталаў, думалі, што тыя ўпіліся віном. Мы ж пабожна клічам: «Дабрачынца ўсіх, блаславёны Ты!»<br>
<br>
Яэль у натхненьні загрымеў магутным і богаўладным словам, кажучы: «Тыя, на каго вылью Духа Майго, усклікнуць: “Трохпраменная існасьць, блаславёная Ты!“»<br>
<br>
Трэцяя гадзіна ўдастоілася ласкі явіць тры Асобы ў адзінстве існасьці Божай, і таму мы ў гэты дзень Гасподні клічам: «Ойча, Сыне і Духу – Божа, блаславёны Ты!» <br>
<br>
<br>
<font color="#d00505"><strong>Песьня 8 <br>
<br>
Канон 1</strong> <em>(тон 7). Ірмас.</em></font> Ахоплены агнём на Сынаі куст, што не згараў, аб’явіў Бога заікліваму Майсею; а руплівасьць Божая паказала непераможнымі трох юнакоў, якія пяялі: «Усе творы Гасподнія, слаўце Госпада і ўзьвялічвайце Яго праз усе вякі!» <br>
<br>
Калі жыцьцядайны подых Усесьвятога Духа вогненнымі языкамі з вялікім шумам зышоў з неба на рыбакоў, яны пачалі прапаведаваць веліч Божую і клікалі: «Усе творы Гасподнія, слаўце Госпада і ўзьвялічвайце Яго праз усе вякі!»<br>
<br>
Як тыя, што не баяццца агню і падыходзяць да недатыкальнай гары, хадзіце, станем на гары Сыёнскай, у горадзе Бога жывога, і злучым нашыя галасы з вучнямі, што, поўныя Духа Сьвятога, пяюць: «Усе творы Гасподнія, слаўце Госпада і ўзьвялічвайце Яго праз усе вякі!»<br>
<br>
<font color="#d00505"><strong>Канон 2</strong> <em>(тон 4). Ірмас.</em></font> Тройчы сьветлы вобраз Боскай велічы разрывае путы і вылівае расý на полымя. Юнакі славяць Яго і ўсё стварэньне бласлаўляе, як Дабрачынца, адзінага Збавіцеля і Творцу ўсяго. <br>
<br>
Ты, Хрысьце, пасылаеш апосталам Духа ў выглядзе вогненных языкоў, каб умацаваць у іхняй памяці словы, якія Ты чуў ад Айца і ім перадаў. I ўсё стварэньне славіць Цябе. <br>
<br>
Ты прыйшоў самаўладна для нашага збаўленьня і, як Сьвятло і Падавец сьвятла, спаўняеш Тваё абяцаньне і даеш апосталам і прыяцелям Тваім Духа, які ўсё напаўняе. <br>
<br>
Натхнёныя вусны прарокаў прапаведавалі Тваё прыйсьце ў целе, Уладару, і Дух, што з улоньня Айца паходзіць, няствораны, раўнапасадны і раўнатворчы з Табою, сьведчыць верным пра Тваё ўчалавечаньне. <br>
<br>
<font color="#d00505"><em><strong>«Больш годную пашаны...»</strong> не сьпяваецца.</em> <br>
<br>
<br>
<strong>Песьня 9 <br>
<br>
Канон 1</strong></font> <em><font color="#d00505">(тон 7). Ірмас.</font></em> Узьвялічваем Цябе, што засталася нятленнаю пасьля родаў і дала цела Слову ўсемагутнаму, Маці беззаганная, Дзева Багародзіца, Умяшчальня Незьмяшчальнага Творцы Твайго. <br>
<br>
<font color="#d00505"><em>Першы прысьпеў.</em></font> Найсьвятая Тройца, Божа наш, слава Табе! <br>
<br>
Некалі руплівец Ільля, які ўзьнёсься радасна на вогненнай калясьніцы, быў правобразам вогненнага дыханьня, што сёньня зышло на апосталаў. Асьвячаныя Ім, яны прапаведавалі ўсім Тройцу. <br>
<br>
Дзіўныя надпрыродныя рэчы сталіся з вучнямі. Яны прамаўлялі аднагалосна ласкаю Духа Сьвятога, і ўсе людзі чулі, кожны ў сваёй мове, прапаведаваньне велічы Божай, і прыходзілі да пазнаньня Тройцы. <br>
<br>
<em><font color="#d00505">Другі прысьпеў.</font></em> Узьвялічвай, душа мая, у трох асобах адзінае Боства. <br>
<br>
<strong><font color="#d00505">Канон 2</font></strong> <em><font color="#d00505">(тон 4). Ірмас.</font></em> Радуйся, Уладарка, пахвала дзеваў і матак; ніякія красамоўныя вусны ня ў стане дастойна ўславіць Цябе, і розум бясьсільны зразумець сынараджэньне Тваё. Дзеля гэтага мы ўсе суладна Цябе славім. <br>
<br>
Дастойна ёсьць славіць Дзеву Карміцельку: Яна, адзіная сярод жанчынаў, мела ва ўлоньні Слова, якое ацаліла хворую людзкую прыроду, а цяпер сядзіць па правай руцэ Айца і пасылае нам ласку Духа. <br>
<br>
Усе мы, на каго Боская ласка дыхнула з вышыні, зьмяніліся, сталіся сьветлымі і, назіраючы раўнасільную неразьдзельную мудрасьць, славім Трысьветлую Існасьць. <br>
<br>
<br>
<strong><font color="#d00505">Экзапастыляр</font></strong> <em><font color="#d00505">(тон 3).</font></em> Усесьвяты Духу, што ад Айца праз Сына зышоў на нявучаных апосталаў, збаў і асьвяці ўсіх, што пазналі Цябе як Бога. <br>
<br>
<strong>Слава... цяпер...</strong> <br>
<br>
Сьвятло – Айцец, Сьвятло – Слова, Сьвятло – і Дух Сьвяты, які быў пасланы ў выглядзе вогненных языкоў на апосталаў, і які прасьвятляе сьвет і навучае славіць Сьвятую Тройцу. <br>
<br>
<br>
<strong><font color="#d00505">Пахвальныя псалмы</font></strong> <br>
<br>
<em><font color="#d00505">(Тон 4)</font></em> Слаўныя рэчы бачылі сёньня ўсе народы ў месьце Давідавым, калі Дух Сьвяты зышоў у выглядзе вогненных языкоў, як расказвае Богам натхнёны Лука: «Калі вучні Хрыстовыя сабраліся, пачуўся шум, быццам подых буры, і напоўніў дом, дзе яны сядзелі; і ўсе пачалі гаварыць чужымі мовамі дзіўныя навукі, дзівосную хвалу Ўсесьвятой Тройцы». <em><font color="#d00505">(Двойчы)</font></em> <br>
<br>
Дух Сьвяты заўсёды быў, і ёсьць, і будзе: Ён ня мае ні пачатку ні канца, але заўжды з Айцом і Сынам зьяднаны і адзінасутны. Ён – Жыцьцё і Творца жыцьця; Ён Сьвятло і Падаўца сьвятла, сам Добры і Крыніца дабра. Праз Яго мы пазнаем Айца, і Сына праслаўляем, і вызнаем адзіную сілу, адзіную годнасьць, адзіную хвалу Сьвятой Тройцы. <br>
<br>
Дух Сьвяты – Сьвятло і Жыцьцё. Ён жыве і крынічыць жыцьцё; Дух разважнасьці, Дух розуму; добры, правы, мудры; Ён усім кіруе і ачышчае правіны. Ён Бог і Той, Хто абагаўляе; Агонь, што ад Агню паходзіць; Ён прамаўляе, дае і разьдзяляе дараваньні. Прарокі ўсе праславіліся Ім, разам з боскімі   апосталамі і мучанікамі. Дзіўныя рэчы чуем, дзівосныя рэчы бачым: агонь разьдзяляецца, каб раздаваць дары. <br>
<br>
<strong>Слава... цяпер....</strong> <br>
<br>
<em><font color="#d00505">(Тон 6)</font></em> Уладару Нябесны, Суцяшальніку, Духу праўды, Ты ўсюды прысутны і ўсё напаўняеш, Скарбніца дабра і жыцьця Падаўча! Прыйдзі і пасяліся ў нас і ачысьці нас ад усяго благога, і збаў, Добры, душы нашы. <br>
<br>
<br>
<em><font color="#d00505">Пасьля </font></em><strong><em><font color="#d00505">Вялікага ўслаўленьня:</font></em> <br>
<br>
<font color="#d00505">Трапар Пяцідзясятніцы</font></strong> <em><font color="#d00505">(тон 8).</font></em> Блаславёны Ты, Хрысьце Божа наш, што рыбакоў напоўніў мудрасьцю, паслаўшы ім Духа Сьвятога, і праз іх улавіў увесь сусьвет. Чалавекалюбча, слава Табе. <em><font color="#d00505">(Тройчы) <br>
<br>
Далей звычайнае заканчэньне сьвяточнай ютрані.</font></em> <br>
<br>
<strong><font color="#d00505">Водпуст.</font></strong> Хрыстос, праўдзівы Бог наш, які ў выглядзе вогненных языкоў паслаў з неба Ўсесьвятога Духа на сьвятых сваіх вучняў і апосталаў, малітвамі найчыстае свае Маці, сьвятых, слаўных і ўсяхвальных апосталаў, і ўсіх сьвятых, хай зьмілуецца над намі і збавіць нас, бо Ён добры і Чалавекалюбец. 