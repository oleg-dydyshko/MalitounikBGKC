<!DOCTYPE HTML><strong><font color="#d00505">ЗЫХОД СЬВЯТОГА ДУХА<br>
<br>
ЛІТУРГІЯ</font></strong><br>
<br>
<font color="#d00505"><strong>Першы антыфон</strong> <em>(Пс 18.2, 3, 5)</em> <br>
<br>
<strong>Чытальнік:</strong></font> Нябёсы абвяшчаюць славу Божую, аб творах рук Ягоных расказвае небасхіл. <br>
<br>
<font color="#d00505"><strong>Людзі:</strong></font> Малітвамі Багародзіцы, Збавіцелю, збаў нас. <font color="#d00505"><em>(Так пасьля наступных вершаў)</em> <br>
<br>
<strong>Чытальнік:</strong></font> Дзень дню кажа слова, ноч ночы вестку перадае. <br>
<br>
– Па ўсёй зямлі разышоўся голас іх, і аж да канцоў сьвету словы іх. <br>
<br>
– Слава... цяпер... <br>
<br>
<font color="#d00505"><strong>Людзі:</strong></font> Малітвамі Багародзіцы, Збавіцелю, збаў нас. <br>
<br>
<br>
<font color="#d00505"><strong>Другі антыфон</strong> <em>(Пс 19.2, 3, 5)</em> <br>
<br>
<strong>Чытальнік:</strong></font> Хай пачуе цябе Госпад у дзень суму, хай імя Бога Якубавага будзе Табе абаронаю. <br>
<br>
<font color="#d00505"><strong>Людзі:</strong></font> Суцяшальніку добры, збаў нас, якія пяём Табе: Алілуя. <font color="#d00505"><em>(Так пасьля кожнага наступнага вершу) </em><br>
<br>
<strong>Чытальнік:</strong></font> Хай пашле табе дапамогу з сьвятыні Сваёй, хай дасьць падтрымку табе з Сыёну. <br>
<br>
– Хай споўніць Госпад жаданьне сэрца твайго, хай зьдзейсьніць усе задумы твае. <br>
<br>
<font color="#d00505"><strong>Людзі:</strong></font> Суцяшальніку добры, збаў нас, якія пяём Табе: Алілуя. <br>
<br>
<strong>Слава... цяпер...<br>
<br>
Адзінародны Сыне і Слова Бога... </strong><br>
<br>
<br>
<font color="#d00505"><strong>Трэці антыфон</strong> <em>(Пс 20.2, 3, 4)</em> <br>
<br>
<strong>Чытальнік:</strong></font> Госпадзе, сілаю Тваёю цешыцца ўладар, і дапамога Твая напаўняе яго радасьцю. <br>
<br>
<font color="#d00505"><strong>Людзі</strong> <em>(тон 8).</em></font> Блаславёны Ты, Хрысьце Божа наш, што рыбакоў напоўніў мудрасьцю, паслаўшы ім Духа Сьвятога, і праз іх улавіў увесь сусьвет. Чалавекалюбча, слава Табе. <em><font color="#d00505">(Так пасьля наступных вершаў) </font></em><br>
<br>
<font color="#d00505"><strong>Чытальнік:</strong></font> Ты споўніў жаданьне сэрца яго і не адмовіў просьбе вуснаў ягоных. <br>
<br>
– Ты выйшаў яму насустрач з шчодрым блаславеньнем і ўсклаў на галаву ягоную вянец з чыстага золата. <br>
<br>
<strong><font color="#d00505">Сьвятар</font></strong> <em><font color="#d00505">(уваходны верш)</font></em><font color="#d00505">:</font> Узьнясіся, Госпадзе, у сіле Тваёй: будзем пяяць і славіць магутнасьць Тваю. <br>
<br>
<font color="#d00505"><strong>Людзі:</strong></font> Суцяшальніку добры, збаў нас, якія пяём Табе: Алілуя. <br>
<br>
<br>
<font color="#d00505"><strong>Трапар</strong> <em>(тон 8).</em></font> Блаславёны Ты, Хрысьце Божа наш, што рыбакоў напоўніў мудрасьцю, паслаўшы ім Духа Сьвятога, і праз іх улавіў увесь сусьвет. Чалавекалюбча, слава Табе. <br>
<br>
<strong>Слава... цяпер... </strong><br>
<br>
<font color="#d00505"><strong>Кандак</strong> <em>(тон 8).</em></font> Калі Ўсявышні, зышоўшы, мовы зьмяшаў, Ён разьдзяліў між сабой народы; калі ж паслаў вогненныя языкі, да еднасьці ўсіх паклікаў. Дзеля гэтага мы ўсе згодна славім Усесьвятога Духа. <br>
<br>
<br>
<font color="#d00505"><em>Замест <strong>«Сьвяты Божа...»:</strong></em></font> Усе вы, што ў Хрыста ахрысьціліся, у Хрыста апрануліся. Алілуя. <em><font color="#d00505">(Тройчы)</font></em> <br>
<br>
<br>
<font color="#d00505"><strong>Пракімен</strong> <em>(Пс 18.5, 2).</em></font> Па ўсёй зямлі разышоўся голас іх, і аж да канцоў сьвету словы іх. <br>
<br>
<font color="#d00505"><em>Верш.</em></font> Нябёсы абвяшчаюць славу Божую, аб творах рук Ягоных расказвае небасхіл. <br>
<br>
<br>
<strong>Чытаньне Апостальскіх дэеяньняў</strong> <em>(Дз 2.1-11)</em> <br>
<br>
У той час, калі дзень Сёмухі набліжаўся да канца, апосталы былі сабраныя разам. I вось раптам пачуўся вялікі шум з неба, быццам ад моцнага ветру, і напоўніў увесь дом, у якім яны былі. Зьявіліся ім таксама языкі, быццам вогненныя, якія разьдзяліліся і супачылі па адным на кожным з іх. I напоўніліся ўсе Духам Сьвятым, і пачалі размаўляць на іншых мовах, як Дух даваў ім гаварыць. Былі тады ў Ерусаліме пабожныя габрэі ад усіх народаў пад сонцам. Калі пачуўся той шум, яны зьбегліся ў вялікай колькасьці і здумеліся, бо кожны з іх чуў, як (апосталы) гаварылі на ягонай мове. «Ці ж гэтыя ўсе, якія гавораць, не галілейцы? – казалі яны адзін аднаму, дзівячыся. – Дык як гэта кожны з нас чуе сваю родную мову? Парты, міды і эляміты, і жыхары Мэсапатаміі, габрэі і тыя, што з Кападокіі, Понту і Азіі, Фрыгіі і Памфіліі, Ягіпту і частак Лібіі, што недалёка ад Кірынэі, і прыхадні з Рыму, габрэі і наверненыя, крыцяне і арабы – усе чуем, як яны абвяшчаюць на нашых мовах веліч Божую».<br>
<br>
<br>
<font color="#d00505"><strong>Алілуя</strong> <em>(Пс 32.6, 13).</em></font> Словам Гасподнім створаныя нябёсы, подыхам вуснаў Ягоных – уся краса іх. <br>
<br>
<font color="#d00505"><em>Верш.</em></font> Госпад з нябёсаў глядзіць, бачыць усіх дзяцей людзкіх. <br>
<br>
<br>
<strong>Чытаньне сьвятога Евангельля паводле Яна</strong> <em>(Ян 7.37-52; 8.12)</em> <br>
<br>
У апошні, вялікі дзень сьвята Ісус стаяў і клікаў моцным голасам: «Хто мае смагу, хай прыходзіць да Мяне і п’е. Хто верыць у Мяне, як кажа Пісаньне, рэкі жывой вады пацякуць з ягонага ўлоньня». Гэта Ён казаў пра Духа, якога павінны былі атрымаць тыя, што ўверылі ў Яго. Бо Дух яшчэ ня быў (дадзены), таму што Ісус ня быў яшчэ праслаўлены. Сярод натоўпу, што слухаў Яго, пачуліся галасы: «Гэта сапраўды Прарок». А іншыя казалі: «Гэта Хрыстос». Яшчэ іншыя гаварылі: «Ці ж Хрыстос прыйдзе з Галілеі? Ці ж Пісаньне ня кажа, што Месія прыйдзе з патомства Давідавага, з мястэчка Бэтлеему, адкуль быў сам Давід?» I пачаўся разлад у натоўпе праз Яго. Некаторыя з іх хацелі схапіць Яго, але ніхто не пасьмеў падняць на Яго рукі. <br>
<br>
Слугі сьвятароў і фарысэяў вярнуліся, а тыя сказалі ім: «Чаму вы не схапілі Яго?» Адказалі слугі: «Ніхто яшчэ ніколі не гаварыў так, як гэты Чалавек». Адказалі ім фарысэі: «Няўжо ж і вас падманулі? Хіба хто з начальнікаў або фарысэяў уверыў у Яго? А гэты натоўп ня ведае Закону, пракляты ён». Адазваўся тады адзін з іх, Мікодым, той, што раней прыходзіў да Яго: «Хіба наш Закон асуджае чалавека, не выслухаўшы яго перш і не даведаўшыся, што ён робіць?» Адказалі яму: «Ці і ты не з Галілеі? Правер і пабач, што ніякі прарок з Галілеі не прыходзіць». <br>
<br>
А Ісус зноў прамовіў да іх: «Я – Сьвятло сьвету. Хто ідзе ўсьлед за Мною, ня будзе хадзіць у цемры, але будзе мець сьвятло жыцьця». <br>
<br>
<br>
<font color="#d00505"><strong>Задастойнік:</strong></font> Апосталы, угледзеўшы зыход Суцяшальніка, зьдзівіліся, як гэта ў выглядзе вогненных языкоў зьявіўся Дух Сьвяты. <br>
<br>
Радуйся, Уладарка, пахвала матак і дзеваў: ніякія красамоўныя вусны ня здольныя дастойна ўславіць Цябе, і розум бясьсільны зразумець Тваё мацярынства. Дзеля гэтага мы аднадушна Цябе ўзьвялічваем. <br>
<br>
<font color="#d00505"><strong>Прычасьнік</strong> <em>(Пс 142.10)</em>.</font> Хай Дух Твой добры вядзе мяне па правым шляху. Алілуя, алілуя, алілуя. 