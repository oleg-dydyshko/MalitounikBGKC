<!DOCTYPE HTML><strong><font color="#d00505">Першы антыфан (Пс 18:2,3,5) <br>
<br>
Чытальнік:</font></strong> Нябёсы абвяшчаюць славу Божую, аб творах рук Ягоных расказвае небасхіл. <br>
<br>
<strong><font color="#d00505">Людзі:</font></strong> Малітвамі Багародзіцы, Збавіцелю, збаў нас. <em><font color="#d00505">(Так пасьля наступных вершаў)</font></em> <br>
<br>
<strong><font color="#d00505">Чытальнік:</font></strong> Дзень дню кажа слова, ноч ночы вестку перадае. <br>
<br>
– Па ўсёй зямлі разышоўся голас іх, і аж да канцоў сьвету словы іх. <br>
<br>
– Слава... цяпер... <br>
<br>
<strong><font color="#d00505">Людзі:</font></strong> Малітвамі Багародзіцы... <br>
<br>
<br>
<strong><font color="#d00505">Другі антыфан (Пс 19:2,3,5) <br>
<br>
Чытальнік:</font></strong> Хай пачуе цябе Госпад у дзень суму, хай імя Бога Якубавага будзе Табе абаронаю. <br>
<br>
<strong><font color="#d00505">Людзі:</font></strong> Суцяшальніку добры, збаў нас, якія пяём Табе: Алілуя. <em><font color="#d00505">(Так пасьля кожнага наступнага верша) </font></em><br>
<br>
<strong><font color="#d00505">Чытальнік:</font></strong> Хай пашле табе дапамогу са сьвятыні сваёй, хай дасьць падтрымку табе з Сыёну. <br>
<br>
– Хай споўніць Госпад жаданьне сэрца твайго, хай зьдзейсьніць усе задумы твае. <br>
<br>
<strong><font color="#d00505">Людзі:</font></strong> Суцяшальніку добры... <br>
<br>
<strong>Слава... цяпер...: Адзінародны Сыне і Слова Бога... <br>
<br>
<br>
<font color="#d00505">Трэці антыфан (Пс. 20:2,3,4) <br>
<br>
Чытальнік:</font></strong> Госпадзе, сілаю Тваёю цешыцца ўладар, і дапамога Твая напаўняе яго радасьцю. <br>
<br>
<strong><font color="#d00505">Людзі (тон 8).</font></strong> Блаславёны Ты, Хрысьце Божа наш, што рыбакоў напоўніў мудрасьцю, паслаўшы ім Духа Сьвятога, і праз іх улавіў увесь сусьвет. Чалавекалюбча, слава Табе. <font color="#d00505"><em>(Так пасьля наступных вершаў) </em></font><br>
<br>
<strong><font color="#d00505">Чытальнік:</font></strong> Ты споўніў жаданьне сэрца яго і не адмовіў просьбе вуснаў ягоных. <br>
<br>
– Ты выйшаў яму насустрач са шчодрым блаславеньнем і ўсклаў на галаву ягоную вянец з чыстага золата. <br>
<br>
<strong><font color="#d00505">Сьвятар (уваходны верш).</font></strong> Узьнясіся, Госпадзе, у сіле Тваёй: будзем пяяць і славіць магутнасьць Тваю. <br>
<br>
<strong><font color="#d00505">Людзі:</font></strong> Суцяшальніку добры, збаў нас, якія пяём Табе: Алілуя. <br>
<br>
<br>
<strong><font color="#d00505">Трапар (тон 8).</font></strong> Блаславёны Ты, Хрысьце Божа наш, што рыбакоў напоўніў мудрасьцю, паслаўшы ім Духа Сьвятога, і праз іх улавіў увесь сусьвет. Чалавекалюбча, слава Табе. <br>
<br>
Слава... цяпер... <br>
<br>
<strong><font color="#d00505">Кандак (тон 8).</font></strong> Калі Ўсявышні, зышоўшы, мовы зьмяшаў, Ён разьдзяліў між сабой народы; калі ж паслаў вогненныя языкі, да еднасьці ўсіх паклікаў. Дзеля гэтага мы ўсе згодна славім Усесьвятога Духа. <br>
<br>
<br>
<strong><font color="#d00505">Замест "Сьвяты Божа...":</font></strong> Усе вы, што ў Хрыста ахрысьціліся, у Хрыста апрануліся. Алілуя. (Тройчы) <br>
<br>
<br>
<strong><font color="#d00505">Пракімен (Пс 18:5,2).</font></strong> Па ўсёй зямлі разышоўся голас іх, і аж да канцоў сьвету словы іх. <br>
<br>
<strong><font color="#d00505">Верш:</font></strong> Нябёсы абвяшчаюць славу Божую, аб творах рук Ягоных расказвае небасхіл. <br>
<br>
<br>
<strong>Чытаньне Апостальскіх Дэеяньняў</strong> <br>
<br>
У той час, калі дзень Сёмухі набліжаўся да канца, апосталы былі сабраныя разам. I вось раптам пачуўся вялікі шум з неба, быццам ад моцнага ветру, і напоўніў увесь дом, у якім яны былі. Зьявіліся ім таксама языкі, быццам вогненныя, якія разьдзяліліся і супачылі па адным на кожным з іх. I напоўніліся ўсе Духам Сьвятым, і пачалі размаўляць на іншых мовах, як Дух даваў ім гаварыць. Былі тады ў Ерусаліме пабожныя гэбрэі ад усіх народаў пад сонцам. Калі пачуўся той шум, яны зьбегліся ў вялікай колькасьці і здумеліся, бо кожны з іх чуў, як (апосталы) гаварылі на ягонай мове. "Ці ж гэтыя ўсе, якія гавораць, не галілейцы? – казалі яны адзін аднаму, дзівячыся. – Дык як гэта кожны з нас чуе сваю родную мову? Парты, міды і эляміты, і жыхары Мэзапатаміі, гэбрэі і тыя, што з Кападокіі, Понту і Азіі, Фрыгіі і Памфіліі, Ягіпту і частак Лібіі, што недалёка ад Кірынэі, і прыхадні з Рыму, гэбрэі і наверненыя, крыцяне і арабы – усе чуем, як яны абвяшчаюць на нашых мовах веліч Божую". <em><font color="#d00505">(2:1-11)</font></em> <br>
<br>
<br>
<strong><font color="#d00505">Алілуя (Пс 32:6,13).</font></strong> Словам Гасподнім створаныя нябёсы, подыхам вуснаў Ягоных – уся краса іх. <br>
<br>
<strong><font color="#d00505">Верш:</font></strong> Госпад з нябёсаў глядзіць, бачыць усіх дзяцей людзкіх. <br>
<br>
<br>
<strong>Чытаньне Сьвятога Евангельля паводле Яна</strong> <br>
<br>
У апошні, вялікі дзень сьвята Ісус стаяў і клікаў моцным голасам: "Хто мае смагу, хай прыходзіць да Мяне і п'е. Хто верыць у Мяне, як кажа Пісаньне, рэкі жывой вады пацякуць з ягонага ўлоньня". Гэта Ён казаў пра Духа, якога павінны былі атрымаць тыя, што ўверылі ў Яго. Бо Дух яшчэ ня быў (дадзены), таму што Ісус ня быў яшчэ праслаўлены. Сярод натоўпу, што слухаў Яго, пачуліся галасы: "Гэта сапраўды Прарок". А іншыя казалі: "Гэта Хрыстос". Яшчэ іншыя гаварылі: "Ці ж Хрыстос прыйдзе з Галілеі? Ці ж Пісаньне не кажа, што Мэсыя прыйдзе з патомства Давідавага, з мястэчка Бэтлеему, адкуль быў сам Давід?" I пачаўся разлад у натоўпе праз Яго. Некаторыя з іх хацелі схапіць Яго, але ніхто не пасьмеў падняць на Яго рукі. <br>
<br>
Слугі сьвятароў і фарысэяў вярнуліся, а тыя сказалі ім: "Чаму вы не схапілі Яго?" Адказалі слугі: "Ніхто яшчэ ніколі не гаварыў так, як гэты Чалавек". Адказалі ім фарысэі: "Няўжо ж і вас падманулі? Хіба хто з начальнікаў або фарысэяў уверыў у Яго? А гэты натоўп ня ведае Закону, пракляты ён". Адазваўся тады адзін з іх, Мікодым, той, што раней прыходзіў да Яго: "Хіба наш Закон асуджае чалавека, не выслухаўшы яго перш і не даведаўшыся, што ён робіць?" Адказалі яму: "Ці і ты не з Галілеі? Правер і пабач, што ніякі прарок з Галілеі не прыходзіць". <br>
<br>
А Ісус зноў прамовіў да іх: "Я – Сьвятло сьвету. Хто ідзе ўсьлед за Мною, ня будзе хадзіць у цемры, але будзе мець сьвятло жыцьця". <em><font color="#d00505">(7:37-52; 8:12)</font></em> <br>
<br>
<br>
<strong><font color="#d00505">Задастойнік:</font></strong> Апосталы, угледзеўшы зыход Пацяшыцеля, зьдзівіліся, як гэта ў выглядзе вогненных языкоў зьявіўся Дух Сьвяты. <br>
<br>
Радуйся, Уладарка, пахвала матак і дзеваў: ніякія красамоўныя вусны ня здольныя дастойна ўславіць Цябе, і розум бясьсільны зразумець Тваё мацярынства. Дзеля гэтага мы аднадушна Цябе ўзьвялічваем. <br>
<br>
<strong><font color="#d00505">Прычасьнік <em>(Пс 142:10).</em></font></strong> Хай Дух Твой добры вядзе мяне па правым шляху. Алілуя, алілуя, алілуя. 